Attentati terroristici negli Stati Uniti 
Onorevoli colleghi , apro questa riunione straordinaria con l ' emozione e la tristezza ispirateci da un orrore la cui enormità pareva a noi tutti inconcepibile . 
La riunione è stata convocata innanzi tutto per manifestare la nostra solidarietà al popolo americano , colpito da un terrorismo barbaro , il nostro cordoglio per le vittime , il cui numero sarà senza dubbio spaventoso , e il nostro sostegno a tutti coloro che si sono mobilitati con febbrile impegno per tentare di salvare ancora qualche vita umana . 
Già ieri avevo espresso , a titolo personale e a nome di tutto il Parlamento europeo , questa solidarietà al Presidente Bush assicurandogli che gli europei sono al fianco degli Stati Uniti nella prova drammatica che il suo popolo sta vivendo . 
Quando il terrorismo colpisce uno Stato membro dell ' Unione europea , ciascuno di noi si sente coinvolto . Ebbene , io provo il medesimo sentimento di rivolta e indignazione di fronte a questi mostruosi attentati . 
Oggi il dolore degli americani è anche il nostro . 
È stata colpita una grande democrazia , che tanto ha fatto per aiutare l ' Europa a ritrovare la libertà , ma sono stati colpiti anche i valori sacri della vita e della democrazia . 
La data dell ' 11 settembre 2001 non potrà essere cancellata dalla memoria dell ' umanità . 
Essa fa appello al nostro sangue freddo , ma anche alla massima cooperazione di tutti i paesi che rifiutano il terrorismo , affinché gli autori di questi crimini abominevoli e coloro che li hanno sostenuti siano identificati , perseguiti , arrestati e giudicati e affinché , finalmente , il cieco terrorismo sia sradicato dalla faccia della terra . 
Essa implica inoltre l ' impegno della comunità internazionale per risolvere in modo pacifico i conflitti che alimentano e sostengono il fanatismo . 
Al di là delle dichiarazioni , al di là di una risposta comune al terrorismo , risposta che con tutto il cuore auspichiamo , oggi spetta a tutti gli attori sulla scena internazionale assumersi le proprie responsabilità . 
È giunta ormai l ' ora di un ' azione risoluta e sono persuasa che , per quanto riguarda l ' Europa , s ' impongano decisioni urgenti . 
Sono lieta della presenza tra noi del Primo ministro Verhofstadt , del Ministro Michel e del Presidente della Commissione Romano Prodi . 
L ' Unione europea non sarà credibile se non si doterà di una politica comune di lotta al terrorismo . 
Commissione europea e Parlamento europeo si sono chiaramente pronunciati in tal senso , non da ultimo in occasione della nostra ultima sessione plenaria , ed auspicherei che il Consiglio esamini tali proposte al più presto . 
Dal Consiglio europeo di Tampere , lo spazio europeo di libertà , sicurezza e giustizia ha indubbiamente registrato qualche timido progresso , ben inferiore tuttavia al necessario . 
Occorre spingersi oltre con urgenza . 
Sebbene la presenza dell ' Unione europea si sia affermata anche sulla scena internazional. nel Vicino Oriente , come a Durban o nell ' ex Repubblica iugoslava di Macedonia - , gli avvenimenti di ieri dimostrano , qualora ve ne fosse bisogno , la necessità assoluta di concretizzare il più rapidamente possibile un ' Europa della difesa e una politica estera e di sicurezza realmente comune . 
Un Consiglio europeo straordinario potrebbe dare opportunamente impulso a tutti questi orientamenti perché , come sappiamo , la storia non aspetta . 
Vi invito , onorevoli colleghi , ad osservare un minuto di silenzio per tutte le vittime . 
( L ' Assemblea , in piedi , osserva un minuto di silenzio ) 
Signora Presidente , onorevoli parlamentari , poco più di ventiquattro ore fa , gli Stati Uniti hanno subito un attacco di una gravità e di una brutalità senza precedenti . 
In questo preciso momento , donne , uomini , bambini di qualsiasi età , di qualunque credo e di qualsiasi origine , lottano per la vita , altri piangono la perdita di un congiunto , altri ancora si consumano nell ' angoscia in attesa di notizie rassicuranti sulla sorte dei dispersi . 
I nostri pensieri , signora Presidente , vanno a questo popolo amico , colpito da una violenza abietta e barbara , al quale vorremmo poter manifestare la nostra grande partecipazione al suo dolore . 

Oggi ci sentiamo tutti americani perché , non lasciamoci trarre in inganno , al di là dell ' America , al di là dei suoi abitanti , colpita è la democrazia , la democrazia e i suoi valori di libertà , tolleranza , umanità , che sono l ' esatto contrario di un terrorismo cieco e suicida . 
In quanto esseri umani , in quanto democratici , in quanto europei , non possiamo e mai potremo rassegnarci a questa barbarie . 
Signora Presidente , l ' Unione che vogliamo costruire trae giustamente le sue origini dal rifiuto , il rifiuto dell ' odio , il rifiuto del fanatismo , il rifiuto della follia omicida che hanno rischiato di portare il nostro continente alla distruzione . 
E , di fronte a queste tragedie , dobbiamo compiere gesti concreti , gesti forti . 
I vari Stati membri hanno intrapreso le iniziative necessarie per venire in aiuto degli Stati Uniti . 
Signora Presidente , a nome dell ' Union. dopo aver consultato il Presidente Prodi e i leader di tutti gli Stati membri - , ho espresso al Presidente Bush il nostro più profondo cordoglio . 
In segno di solidarietà e partecipazione al dolore , l ' Unione ha deciso che venerdì 14 settembre sarà proclamata una giornata di lutto e di solidarietà con il popolo americano . 
I Capi di Stato e di governo dei quindici Stati membri diffonderanno al mattino una dichiarazione politica comune . 
Alle 12.00 verranno osservati in tutta l ' Unione europea tre minuti di silenzio con la sospensione di qualsiasi attività . 
( Vivi applausi ) Anche i paesi candidati all ' adesione verranno invitati ad unirsi al nostro atto di solidarietà . 
Con questo segnale di solidarietà , oltre alle decisioni politiche che adotteremo nelle prossime settimane , i cittadini dell ' Unione europea vogliono manifestare il loro profondo cordoglio e associarsi al gravissimo dolore che oggi colpisce il popolo americano . 
( Vivi applausi ) 
. Signora Presidente , signor Primo Ministro , onorevoli parlamentari , la Commissione si è riunita questa mattina in sessione straordinaria . 
Dopo aver osservato un minuto di silenzio , abbiamo discusso i vari aspetti politici di questa orribile tragedia che rientrano nelle competenze dirette della Commissione . 
Questo pomeriggio , al Parlamento europeo e al Consiglio " affari generali " , ho sottolineato come sia necessario manifestare la totale solidarietà dell ' Europa con il popolo americano ed assumere una posizione comune europea riguardo a tutti gli aspetti di questi tragici eventi . 
La Commissione è sgomenta di fronte a questi atti criminali e barbarici e ha già trasmesso la propria partecipazione alle vittime e alle loro famiglie e la propria solidarietà con il popolo americano . 
La nostra cooperazione con gli Stati Uniti nella lotta al terrorismo è più che mai necessaria e va perseguita . 
La Commissione esaminerà nei prossimi giorni le proposte di intervento ulteriori al fine di contrastare in forma sempre più efficace il terrorismo . 
La struttura economica e sociale dei nostri paesi è fortunatamente forte e resistente . 
Noi perciò , anche in queste tristi circostanze , rimaniamo sereni e fiduciosi , e non permetteremo al terrorismo di dividerci né permetteremo al terrorismo di dividere il mondo , com ' è nelle sue intenzioni e com ' è nelle sue azioni . 
Si impongono in questo momento alcune considerazioni sul ruolo dell ' Europa . 
Con questo atto criminale si è voluto sferrare un attacco a tutti i nostri valori comuni e alla libertà stessa . 
E ' un evento per cui nulla più sarà come prima . 
Di fronte a questo bisogna perciò testimoniare con forza la solidarietà e l ' amicizia con il popolo e il governo americani , e le Istituzioni e i governi europei lavoreranno in stretta cooperazione con i nostri amici americani e con gli altri paesi amici in questi drammatici momenti e nel futuro . 
Ma vi è anche una dimensione prettamente europea . 
Gli eventi drammatici a cui abbiamo assistito sottolineano ancora una volta la necessità di un ' Europa unita , forte , determinata , solidale , che protegga la libertà e che salvi la pace , in Europa e nel mondo : un ' Europa che agisca unita accanto ai paesi che condividono gli stessi obiettivi , agisca unita per la protezione e la promozione dei valori di libertà e di solidarietà , valori che costituiscono il fondamento della nostra democrazia che è custodita da questo Parlamento . 
Mi appello perciò affinché la tragedia di ieri accompagni le nostre riflessioni su questi avvenimenti . 
I nostri cittadini potranno infatti garantire la pace e la stabilità , per se stessi e per i loro figli , solo agendo solidalmente , solo se sentiranno di poter contare sull ' Europa . 
Questo è l ' interesse dei nostri popoli , questa è la nostra via : si tratta di perseguirla con coraggio , con determinazione e con senso di responsabilità . 
( Vivi applausi ) 
Signora Presidente , onorevoli parlamentari , vorrei innanzi tutto , a nome del Consiglio , rendervi partecipi della nostra immensa costernazione , della nostra indignazione e del nostro sentimento di rivolta di fronte ai tragici avvenimenti che hanno colpito gli Stati Uniti ieri mattina . 
In questa sede , a nome dell ' Unione europea , dei suoi leader , ma anche di tutti i cittadini europei , vorrei ribadire le nostre più sincere condoglianze alle vittime , alle loro famiglie , al popolo e al governo americani . 
Questo atto abominevole che strazia il popolo americano colpisce beninteso anche i valori universali che l ' Europa da sempre condivide con l ' America . 
In quest ' Aula , a nome del Consiglio , vorrei riaffermare solennemente l ' indefettibile solidarietà dei nostri popoli europei con il popolo americano nella difesa di tali valori . 
Gli Stati Uniti devono sapere che l ' Europa è al loro fianco per combattere il male che il terrorismo rappresenta , qualsiasi forma esso assuma . 
Noi non possiamo tollerare che i valori del mondo libero e democratico vengano messi in discussione dal terrore mascherato . 
Uniti e solidali , affronteremo la grave minaccia del terrorismo su vasta scala , e la lotta contro questo flagello sarà ancora più efficace se si fonderà su azioni a monte e su un dialogo politico approfondito con i paesi delle regioni del mondo in cui il terrorismo si sviluppa . 
L ' attacco terroristico che ieri si è abbattuto sul territorio degli Stati Uniti è un atto di provocazione e di una crudeltà particolarmente esecrabile e senza precedenti . 
Una siffatta barbarie , simili atti di terrore e viltà sono intollerabili . 
La gravità di questa tragedia richiede una risposta adeguata . 
L ' Unione europea esaminerà coi suoi alleati tutti i mezzi possibili per prevenire atti del genere e rispondervi in modo adeguato . 
Inoltre , essa intensificherà la sua azione presso le sedi internazionali competenti per lottare contro il terrorismo e assicurare che gli autori , i complici e i mandanti di atti di terrore siano ridotti all ' impotenza . 
Ma la nostra risolutezza non deve in alcun caso esimerci da una prudenza responsabile . 
Al momento , non sappiamo chi è o chi sono gli autori , i mandanti e gli eventuali complici di questi terribili attentati , elementi essenziali per poter giudicare e rispondere con un atteggiamento razionale , responsabile e utile . 
Dobbiamo evitare qualsiasi improvvisazione . 
Nell ' attesa di conoscere la risposta a questi interrogativi , i nostri governi hanno intrapreso le misure necessarie per proteggere le loro popolazioni . 
Il Consiglio è stato messo al corrente delle misure adottate d ' urgenza dagli Stati membri e , al fine di garantire la massima cooperazione tra noi , esso ha chiesto ai responsabili di " giustizia " , " affari interni " e " trasporti " di intraprendere a breve tutti i passi necessari per mantenere il più alto livello di sicurezza , soprattutto nel campo dei trasporti aerei , come pure di adottare tutte le misure opportune per prevenire altri attentati . 
Il Consiglio " giustizi. affari generali " del 27 settembre prossimo e il Consiglio informale " trasporti " del 14 settembre valuteranno le misure intraprese e quelle che eventualmente dovrebbero integrarle . 
Il Consiglio straordinario dei Ministri degli esteri ha condannato con la massima durezza questi atti di barbarie che oltraggiano i nostri valori comuni . 
Abbiamo stabilito che il prossimo venerdì , 14 settembre , sia dichiarato giornata di lutto nei quattordici Stati membri . 
Abbiamo chiesto alla Presidenza di restare in stretto contatto con gli Stati Uniti per studiare assieme la maniera migliore per venire loro eventualmente in aiuto . 
Inoltre , su richiesta di diversi Stati membri , il Segretario generale della NATO ha ragguagliato il Consiglio sulle discussione in corso nell ' ambito dell ' organizzazione . 
Do ora lettura alla dichiarazione dell ' Unione europea : 
" Il Consiglio dell ' Unione europea , riunitosi oggi in sessione straordinaria alla presenza del Segretario generale dell ' Alleanza atlantica , ha espresso orrore per gli attentati terroristici perpetrati ieri ai danni degli Stati Uniti . 
Il Consiglio ha ribadito al governo degli Stati Uniti e al popolo americano la sua piena e totale solidarietà in questi tragici momenti e ha espresso la sua più sentita partecipazione a tutte le vittime e alle loro famiglie . 
Noi chiediamo a tutti gli europei di osservare tre minuti di silenzio venerdì 14 settembre alle 12.00, dichiarando inoltre il 14 settembre 2001 giornata di lutto . 
Questi atti esecrabili costituiscono un attacco non solo contro gli Stati Uniti , ma contro tutta l ' umanità ed i valori e le libertà che tutti ci accomunano . 
La vita e il funzionamento delle nostre società aperte e democratiche proseguiranno senza vacillare . 
L ' Unione condanna con la massima fermezza gli autori e i mandanti di questi atti di barbarie . 
L ' Unione e i suoi Stati membri si impegneranno al massimo per contribuire ad identificare , portare dinanzi alla giustizia e punire i responsabili . I terroristi e i loro mandanti non troveranno rifugio in alcun luogo . 
L ' Unione agirà in stretta collaborazione con gli Stati Uniti e con tutti coloro che li appoggiano per combattere il terrorismo internazionale . 
Dovranno partecipare a tale lotta tutte le organizzazioni internazionali , ed in particolare le Nazioni Unite . Devono altresì trovare pieno impiego tutti gli strumenti internazionali pertinenti , compresi quelli che affrontano la questione del finanziamento del terrorismo . 
La Comunità e i suoi Stati membri hanno offerto agli Stati Uniti tutta l ' assistenza possibile nelle operazioni di ricerca e salvataggio . 
Sono in corso discussioni per stabilire quali forme di aiuto siano più utili . 
Ricordando i forti legami che da lungo tempo uniscono l ' Unione europea e gli Stati Uniti , il Consiglio ha chiesto alla Presidenza di restare in stretto contatto con il governo americano per trasmettergli questo messaggio di solidarietà " . 
Ed ora , signora Presidente , le conclusioni del Consiglio , di cui vi ho già anticipato integralmente i contenuti : 
" Il Consiglio ha espresso la più profonda solidarietà dell ' Unione europea al popolo americano e ha approvato una dichiarazione di condanna degli attentati terroristici subiti dagli Stati Uniti . 
Il Consiglio è stato messo al corrente delle misure di sicurezza intraprese dagli Stati membri per assicurare la massima cooperazione tra di essi . 
Il Consiglio chiede ai responsabili di " giustizia " , " affari interni " e " trasporti " di intraprendere a breve tutti i passi necessari per mantenere il più alto livello di sicurezza , soprattutto nel campo dei trasporti aerei , come pure di adottare tutte le misure opportune per combattere il terrorismo e prevenirne gli attentati . 
Il Consiglio " giustizi. affari interni " del 27 e 28 settembre , eventualmente anticipabile , nonché la riunione informale dei Ministri dei trasporti del 14 e 15 settembre , valuteranno le misure già adottate e quelle che dovrebbero integrarle . 
Il Consiglio ribadisce la sua determinazione a combattere qualsiasi forma di terrorismo con tutti i mezzi a sua disposizione . 
Il Consiglio ha anche preso nota della dichiarazione della Commissione e di quella del Presidente del Consiglio ECOFIN . 
Il Consiglio ha chiesto alla Presidenza , all ' Alto rappresentante per la politica estera e di sicurezza comune e alla Commissione di presentare , quanto prima , una relazione su possibili misure concrete volte ad accelerare l ' applicazione e il potenziamento degli strumenti operativi in dotazione sia alla politica estera e di sicurezza comune sia al settore giustizia e affari interni . 
Queste misure avranno lo scopo di aumentare la capacità dell ' Unione europea di lottare efficacemente contro il terrorismo internazionale insieme agli Stati Uniti e a tutti coloro che li appoggiano . 
Il Consiglio , dal canto suo , intende ritornare sistematicamente sull ' argomento , soprattutto per assicurare il coordinamento di tutte le azioni dell ' Unione " . 
( Vivi applausi ) 
Signora Presidente , signor Presidente in carica del Consiglio , signor Presidente della Commissione , onorevoli colleghi , il nostro gruppo si associa al sentimento di indignazione e di orrore per gli attentati terroristici di New York e Washington . 
Desideriamo esprimere la nostra solidarietà alle famiglie delle vittime americane di questi attacchi terrificanti . 
Desideriamo esprimere la nostra profonda tristezza anche alle famiglie delle vittime europee e a tutti coloro che hanno perduto dei congiunti , a prescindere dal colore o dall ' origine ; infatti , quest ' aggressione diabolica non era diretta solo contro il popolo americano , ma anche contro gli europei e tutti gli altri popoli che convivono in quel mondo cosmopolita che è New York . Basti ricordare che il World Trade Center è a due passi dalla sede delle Nazioni Unite . 
Si tratta di un attacco ai nostri valori comuni , alla democrazia , alle fondamenta della nostra civiltà . 
Come scrisse il compianto Francisco Tomás y Valiente , Presidente della Corte costituzionale spagnola , assassinato dai terroristi , in un articolo quasi postumo : " Ogni volta che qualcuno viene ammazzato , qualcosa muore dentro di noi " . 
Proprio una settimana fa , questo Parlamento ha approvato all ' unanimità la risoluzione contro il terrorismo . 
Allora si trattava di un problema europeo di alcuni Stati . 
Oggi constatiamo che la situazione ha subito un cambiamento qualitativo : anche il terrorismo si è globalizzato grazie ad una combinazione letale di fanatismo , codardia e alta tecnologia . 
I nostri archivi cinematografici abbondano di film dell ' orrore o del filone catastrofico , in cui New York o altre città sono attaccate da mostri . 
Quanto è successo ieri ci ricorda che non abbiamo bisogno di mostri : quando impazziscono , gli uomini stessi diventano mostri . 
Come nel dipinto di Goya , " il sonno della ragione produce mostri " . 
Noi europei dobbiamo svolgere un ruolo molto importante nella lotta al terrorismo globalizzato , nella lotta per i valori comuni , per un mondo più pacifico e giusto . 
Scenderemo in campo al fianco degli americani , dei nostri colleghi del Congresso americano e anche degli altri alleati , in un ' azione congiunta volta a superare i conflitti più scottanti del pianeta con perseveranza e decisione . 
Salutiamo con favore il fatto che gli americani , primo fra tutti il loro Presidente , nonostante questa vile aggressione , abbiano finora agito con freddezza , reprimendo la rabbia , come chiedeva ieri giustamente Kofi Annan . 
Alle autorità chiediamo di non scostarsi da questo cammino , di non rispondere al terrore con il terrore . Occorre agire congiuntamente , per giungere a qualcosa di molto importante ; in questo momento , infatti , dobbiamo rafforzare la nostra alleanza con gli Stati Uniti e con tutti i popoli del mondo che condividono il nostro ideale di pace , giustizia e libertà . 
( Vivi applausi ) 
Signora Presidente , signor Presidente in carica del Consiglio , signor Presidente della Commissione , onorevoli colleghi , questa è la sede più appropriata per una celebrazione del genere . 
Il Parlamento rappresenta la tribuna dei popoli dell ' Unione europea e noi oggi siamo qui riuniti per dichiarare solennemente il nostro sdegno , il nostro cordoglio , la nostra solidarietà e il vincolo di umanità e democrazia che ci lega al popolo degli Stati Uniti d ' America , e in particolare ai cittadini di New York e di Washington . 
Ieri abbiamo assistito ad un episodio profondamente scioccante . 
L ' umanità ha di nuovo toccato il fondo . 
Abbiamo assistito ad un atto di guerr. pur senza una dichiarazione di guerr. da parte di persone , movimenti o stati non ancora ben identificati , ma determinati e risoluti . 
La nostra risposta dovrà essere congiunta , ma non isolata o unilaterale ; dovrà essere diretta al nostro nemico comune , che è il terrorismo , ma non a forze più ampie come l ' Islam o il vasto mondo arabo , se quella dovesse risultare la fonte da cui è scaturito un mostro simile . 
Quest ' apocalisse dei giorni nostri ha colpito l ' America , ma è tutta la comunità delle nazioni democratiche ad essere stata ferita . 
Al popolo degli Stati Uniti d ' America , al suo Presidente , ai rappresentanti del Congresso e della società civile , a tutte le comunità del paese , soprattutto alla gente di New York e di Washington , alle famiglie addolorate dei dispersi e delle vittime , e a tutti i sopravvissuti , vogliamo esprimere il nostro cordoglio in questo momento di strazio e di devastazione . 
New York è un luogo speciale , un microcosmo multiculturale in cui è rappresentato il mondo intero , la porta di passaggio tra il nostro vecchio continente e il nuovo mondo . 
Nelle precedenti generazioni , prima che lo spirito della democrazia mettesse le radici in profondit. come lo sono oggi in tutto il nostro continent. proprio attraverso Ellis Island passavano le nostre masse , accalcate , oppresse , affamate , alla ricerca di libertà , democrazia e opportunità . 
Non fu un caso che la statua donata dalla Repubblica francese al popolo degli Stati Uniti per il centenario di questa grande repubblica fosse chiamata " Libertà " : non è un caso che il suo braccio teso sostenga la fiaccola della libertà . 
Se qualcuno tocca quel simbolo , tocca tutti noi in profondità , perché fa parte della nostra comune eredità di umanità e democrazia . 
Mi ricordo di aver visto in televisione , quand ' ero ragazzo , John Fitzgerald Kennedy che visitava luoghi a me sconosciuti del nostro continente diviso . 
Mi ricordo della sua visita al grande simbolo di quella pesante divisione , Berlino e il suo muro . 
Mi ricordo di aver capito , pur a digiuno di politica o di questioni internazionali , che quando quell ' uomo diceva " Sono un berlinese " , esprimeva qualcosa di profondo e ricco di significato in termini di solidarietà a quel tempo . 
Oggi , come ha sottolineato il Primo ministro , siamo tutti americani , siamo tutti cittadini di New York o di Washington . 
Ci attanaglia lo stesso senso di shock e di orrore , di sgomento e d ' indignazione ; avvertiamo la stessa vulnerabilità , perché questi sono i postumi comuni della spietata barbarie di ieri . 
Ci uniscono gli stessi valori ed interessi democratici . Insieme ci disponiamo a combattere il terrorismo e a promuovere quei valori e quegli interessi . 
E ' importante che oggi , come europei , ci rivolgiamo al Congresso americano per dire : " Non siete soli . 
Non siete isolati . 
Possiamo e dobbiamo fare fronte comune in questa causa " . 
Oggi ci unisce , in particolare , un vincolo comune di umanità , mentre i nostri amici americani cercano con coraggio i loro sopravvissuti e i loro morti . 
In occasioni come queste , spesso la parola è insufficiente . 
I miei stessi colleghi mi hanno chiesto di invitarla , signora Presidente , oltre a questo momento solenne , ad aprire un libro delle condoglianze , da far pervenire a tempo debito al Congresso , il nostro interlocutore nella democrazia americana , affinché comprendano che , pur divisi dall ' Atlantico , restiamo saldamente legati nel vincolo della democrazia e della libertà , contro il terrorismo . 
Il messaggio che a loro inviamo oggi , in questa battaglia per la democrazia contro il terrorismo , è quello di restare uniti . Non c ' è altra scelta , perché se non restiamo uniti siamo destinati a cadere . 
( Vivi applausi ) 
Signora Presidente , signor Presidente della Commissione , signor Presidente del Consiglio , il mondo oggi sembra più cupo dopo gli eventi spaventosi di martedì . 
Le immagini agghiaccianti del vile e brutale atto di terrorismo compiuto contro il World Trade Center a New York e contro il Pentagono a Washington resteranno impresse per sempre nella nostra memoria . 
Non c ' è causa che possa giustificare un simile terrificante gesto di crudele efferatezza . 
A nome del gruppo Verde / Alleanza libera europea , desidero esprimere il nostro profondo dolore per le vittime che hanno trovato la morte in questa tragedia e vorrei inviare le nostre più sincere condoglianze alle famiglie e a tutti coloro che hanno perso un loro caro . 
Il nostro pensiero va anche ai soccorritori , ai vigili del fuoco e ai poliziotti che hanno rischiato e hanno perso la vita per salvare altre persone . 
Ieri è stato perpetrato un crimine contro l ' umanità ; non ci sono altre parole che possano definirlo . 
Non appena i terroristi responsabili saranno identificati , dovrebbero essere tradotti dinanzi ad un tribunale internazionale per i crimini contro l ' umanità e giudicati di conseguenza . 
E ' giunto il momento di accelerare le procedure per istituire un tribunale penale internazionale di carattere permanente . 
All ' indomani di una simile tragedia , anche gli Stati Uniti dovrebbero riconoscere la necessità d ' istituire questo tribunale . 
Se invece risponderanno attaccando eventuali paesi sospetti , non solo uccideranno altri innocent. come tutti quelli che sono morti tragicamente marted. ma così facendo incoraggeranno altri attacchi : aggiungendo torto a torto non si fa giustizia . 
Le conseguenze devastanti di una spirale di vendetta sono sotto gli occhi tutti : basta guardare il Medio Oriente . 
Dovremo fare del nostro meglio per evitare che un comportamento simile si riproduca su scala mondiale . 
Siamo profondamente preoccupati per la situazione in Medio Oriente e lanciamo un appello ad intensificare gli sforzi internazionali volti a far riprendere i negoziati di pace . 
A tale proposito , accogliamo con favore il fermo impegno in questo senso annunciato dal Ministro degli esteri belga , Louis Michel , sulla stampa di oggi anche nella sua veste di rappresentante della Presidenza in carica dell ' Unione europea . 
Dobbiamo essere duri non solo con il terrorismo , ma anche con le cause del terrorismo . 
Abbiamo bisogno di una risposta politica su scala mondiale a questa sfida senza precedenti , per estirpare le autentiche radici del terrorismo , che scaturiscono da conflitti politici , sociali e ambientali : è questo il concetto che informa la relazione dell ' onorevole Watson , adottata dal nostro Parlamento la settimana scorsa . 
Se si diffonde il fanatismo , che genera e sostenta questo tipo di terrorismo , si può supporre che dal punto di vista politico qualcosa non va . 
L ' Unione europea ha tutte le carte in regola per impegnarsi in forme di prevenzione e soluzione dei conflitti che siano rivolte alle cause e non semplicemente ai sintomi . 
Per questa ragione consideriamo necessario un vertice fra l ' Unione europea e gli Stati Uniti allo scopo di affrontare tutti gli aspetti delle nuove minacce terroristiche , comprese le cause sociali e politiche . 
Martedì il nostro senso di sicurezza si è dimostrato illusorio . 
E ' evidente che le misure di alta tecnologia , come un sistema missilistico di difesa , sono impotenti di fronte a questa nuova tipologia di terrorismo a bassa tecnologia . 
Non possiamo permettere che quanto accaduto a New York e a Washington si ripeta . 
Chiunque difenda la democrazia deve schierarsi a protezione della nostra preziosa civiltà e a sostegno del diritto . 
Signora Presidente , signor Presidente in carica del Consiglio , signor Presidente della Commissione , in realtà a tutti noi mancano le parole per esprimere i sentimenti suscitati dall ' aggressione terroristica , di una barbarie senza precedenti , che ha straziato gli Stati Uniti . 
Il popolo americano dovrà superare un trauma profondo che rischia di esacerbarsi ulteriormente man mano che si manifesterà l ' entità del disastro appena subito . 
In questa prova inimmaginabile , esso deve poter contare sulla nostra solidarietà incondizionata . 
Aggiungo che , se questi mostri senza volto hanno colpito ieri gli Stati Uniti , domani possono seminare terrore e morte in qualsiasi regione del mondo , compreso , ovviamente , il continente europeo . 
Il mio gruppo , pertanto , signora Presidente , si riconosce pienamente nelle dichiarazioni e nei passi da lei intrapresi a nome del Parlamento . 
Questi attentati costernanti costituiscono una sfida all ' intera comunità umana , una sfida che adesso dovremo imparare a raccogliere . 
E dico " imparare " perché , se tutti siamo d ' accordo nel dire che si devono ricercare i colpevoli e punirli , ci corre l ' obbligo di ammettere che , quanto a tutto il resto , gli interrogativi nati dalla tragedia di questo 11 settembre 2001 sono più numerosi delle certezze . 
Orbene , a mio giudizio , non vi sarebbe nulla di più inadeguato e persino di più pericoloso di una reazione , di fronte a questo fenomeno assolutamente nuovo , basata su vecchie concezioni che crudelmente ci hanno appena mostrato i loro limiti . 
Infatti , dopo un simile oltraggio , la tentazione di invocare con tutte le forze una risposta folgorante , ma dalle conseguenze incalcolabili , potrebbe essere grande . 
Peraltro , onorevole Poettering , sicuramente lei ha ragione : non renderebbe un buon servizio alla causa della pace identificare criminali spinti al fanatismo con interi popoli , di cui alcuni rappresentanti hanno appena espresso , talvolta con grande dignità e senso di responsabilità , una condanna senza mezzi termini dei terroristi e la loro solidarietà con il popolo americano , non renderebbe un buon servizio alla causa della pace . 
Infine , e in termini più in generali , nessuno deve più dimenticare che tutti facciamo parte dello stesso mondo . 
La più potente delle nazioni non è invulnerabile . 
L ' intera comunità internazionale è condannata ad affrontare , insieme , i grandi problemi del pianet. fratture sempre più profonde , dialoghi interrotti , oceani di frustrazion. e a collaborare quanto più possibile per risolverli in modo duraturo . 
Questo è senza dubbio il contributo decisivo che l ' Europa può dare al mondo per raccogliere , uniti , la sfida di civiltà che ci viene lanciata . 
( Vivi applausi ) 
Signora Presidente , signor Primo ministro , signor Presidente della Commissione , onorevoli colleghi , i primi pensieri che dobbiamo esprimere in questo momento sono sentimenti di compassione verso le vittime e solidarietà con il popolo americano . 
L ' aggressione terroristica di cui l ' America è stata vittima non colpisce solo il popolo americano . 
Essa colpisce in pieno cuore la democrazia stessa . 
Le democrazie sono fragili e noi sappiamo bene che , di fronte a questo tipo di azione , hanno difficoltà a rispondere . 
Resto tuttavia persuaso , basandomi sulla storia e l ' esperienza , che il popolo americano è in grado di superare questa prova e , in questo momento , ritengo importante che la nostra Assemblea gli manifesti la propria solidarietà . 
Ciò detto , vorrei ringraziarla , signora Presidente , per aver indetto questa riunione . 
Il mio gruppo , come altri , aveva formulato una richiesta in tal senso e sono lieto che sia stata convocata , come spero sia seguita da un ulteriore dibattito volto ad approfondire maggiormente l ' analisi dei problemi posti dal terrorismo internazionale . 
Poiché in due occasioni mi è stata affidata la responsabilità di guidare , nel mio paese , l ' azione contro il terrorismo , vorrei dire innanzi tutto che dobbiamo liberarci da una falsa convinzione : non esistono terroristi buoni e terroristi cattivi , esistono terroristi e basta . 
( Vivi applausi ) 
E il terrorismo , nella misura in cui cerca di imporre il proprio punto di vista alla massa con la forza e l ' azione violenta di una minoranza , è sempre e solo una manifestazione del totalitarismo e del fascismo che abbiamo combattuto e che dobbiamo combattere con fermezza . 
Ma la lotta al terrorismo presuppone una mobilitazione permanente e , probabilmente , proprio perché abbiamo un po ' perso di vista questa nozione e questa evidenza dei fatti oggi dobbiamo fare i conti con i tragici avvenimenti degli Stati Uniti che tutti conosciamo . 
Ritengo che l ' America abbia commesso l ' errore di considerarsi al riparo da questo tipo di azione . 
Noi , purtroppo , in Europa , ci siamo già passati : in Germania , in Italia , in Francia , in Spagna e in molti altri paesi . 
Sappiamo che il terrorismo è cieco e può colpire ovunque in qualsiasi momento , come pure sappiamo che per lottare contro il terrorismo occorre una volontà politica . 
Ebbene , questa volontà va affermata , così come bisogna collaborare . 
Se ogni Stato deciderà di tenere per sé le informazioni che è riuscito ad ottenere , se non vi sarà cooperazione reale tra i servizi interessati , allora andremo verso altre catastrofi . 
Se , invece , a livello di Stati e di cooperazione internazionale , vi sarà una presa di coscienza , la volontà di condividere tutte le informazioni che potrebbero venire in nostro possesso , ma anche la decisione di creare , in una forma o in un ' altra , un ambito di cooperazione permanente che possa analizzare tali informazioni e proporre le misure necessarie , allora avremo una qualche possibilità di opporci con successo a questo tipo di operazione . 
E concluderei associandomi a mia volta a quanto è stato detto , in quest ' Aula , in primo luogo dall ' esimio collega Poettering , ma anche da altri come la onorevole Hautala e l ' onorevole Wurtz . 
Oggi non vi sarebbe niente di peggio che permettere , con dichiarazioni incoerenti , la creazione di un moto di solidarietà fra terroristi e mondo musulmano . 
Sarebbe il peggior errore , la peggior sciocchezza . 
Per questo motivo , non possiamo ovviamente accontentarci , gli uni e gli altri , di dichiarazioni che non rappresentano gran cosa . 
E comunque personalmente apprezzerei molto , come credo apprezzerebbe l ' intera nostra Comunità , che i responsabili religiosi musulmani ai massimi livelli condannassero anch ' essi questi attentati dandoci così la prova che non vi sono punti in comune , che non vi sono identificazioni possibili tra i terroristi che proclamano una fede traviata e la religione musulmana per la quale dobbiamo tutti avere il rispetto che merita . 
( Vivi applausi ) 
Signora Presidente , parlerò a nome della delegazione radicale . 
Vorrei esordire ringraziando la Presidenza belga per l ' iniziativa di venerdì . 
Ritengo che essa sia ancor più necessaria perché , se la maggior parte di noi prova una forte emozione e un profondo cordoglio nei confronti dei nostri amici americani , vi sono persone che risparmiano la propria emozione e la propria compassione per le ipotetiche rappresaglie degli americani . 
Vorrei dunque esprimere il mio più sincero ringraziamento . 
Penso che abbiamo un motivo in più , non evocato oggi , per provare commiserazione per i nostri amici americani : se oggi sono stati colpiti loro e non noi , ciò probabilmente è dovuto anche alla mancanza di coraggio della nostra politica , alle sue ambiguità e alle sue ipocrisie , ambiguità e ipocrisie che i nostri amici americani non hanno avuto . 
Onorevole Poettering , lei giustamente parlava della necessità di affrontare le cause del terrorismo . Ebbene , io penso che l ' Unione europea dovrebbe riflettere urgentemente sulla sua politica , la politica di questi ultimi cinquant ' anni , una politica che è stata fondamentalmente razzista nei confronti del mondo arabo e del mondo islamico , una politica che non ha fatto altro che sostenere in quei paesi i peggiori regim. quello di Saddam Hussein , di Gheddafi , di Hafez El - Assad ieri e di suo figlio oggi - , una politica che non è stata affatto solidale con i democratici di ieri o di oggi come Ben Sedrin in Tunisia , Al - Sadaoui in Egitto , Ibrahimi sempre in Egitto o tanti altri che lottano per la democrazia nel loro paese . 
Io ritengo che la nostra Unione dovrebbe urgentemente far assurgere al livello di priorità politica l ' instaurazione della democrazia in quei paesi . Sarebbe l ' unico modo per spaccare , per annientare le retrovie del terrorismo laddove viene alimentato . 
Il terrorismo , infatti , non viene dalla luna . Esso nasce e cresce in quei paesi che lo incoraggiano , che spesso lo finanziano e che permettono che accadano tragedie come quella di ieri , la più grande tragedia dalla fine della seconda guerra mondiale , la più grande tragedia terroristica . 
Penso , e vorrei rassicurare al riguardo la Commissione e il Consiglio , che il nostro Parlamento debba reagire . Negli ultimi mesi , esso è stato tenuto letteralmente in ostaggio da qualche cripto - stalinista che l ' ha spinto su posizioni unilaterali troppo palestinesi , posizioni che sicuramente oggi hanno qualcosa a che vedere con la tragedia dei nostri amici americani . 
Dovremo finalmente avere il coraggio di spezzare alcuni tabù . 
Abbiamo un dovere storico nei confronti di Israele , ma abbiamo anche un dovere nei confronti del presente . 
In quella regione del mondo , Israele è la sola vera democrazia . 
Noi dobbiamo spezzare il tabù ed Israele deve far parte dell ' Unione europea . 
È il solo modo per garantire la sua sicurezza e la democrazia nel paese , ma è anche il solo modo per risolvere il conflitto israelo - palestinese e garantire frontiere sicure per gli israeliani e dunque sicure per i palestinesi . 
Reputo inoltre intollerabile , signor Presidente del Consiglio , che le democrazie del mondo continuino a farsi schernire , e il Ministro Louis Michel , il nostro Presidente in carica , ne ha fatto le spese a Durban . 
Ringrazio il Ministro Michel per la sua resistenza e per la lotta agguerrita che ha condotto a Durban , ma è inaccettabile che il regime siriano si comporti come ha fatto in quella sede . 
È necessario che le nostre democrazie si strutturino creando un ' organizzazione mondiale delle democrazie affinché questo guscio vuoto che è l ' ONU possa ritrovare la sua funzione iniziale , ossia risolvere i grandi problemi del mondo . 
Signora Presidente , cari amici americani , il nostro cordoglio va alle tante famiglie che piangono i loro cari . 
Le nostre lacrime vanno oggi a chi ha perso un figlio o una figlia , un padre , una madre , o entrambi . 
Le nostre preghiere vanno a chi è ancora vivo ma resta in pericolo . 
Il nostro pensiero va al Presidente Bush e al popolo che egli guida . 
La nostra speranza è che , in quest ' ora dolorosa segnata da una simile atrocità , la reazione del popolo americano sia improntata alla saggezza . 
Se da un lato piangiamo , dall ' altro sappiamo che questo non è il momento dell ' odio e della vendetta . 
Questo è per tutti noi il momento della verità e della riflessione . 
Il mondo è uno solo e tutti siamo responsabili di questo pianeta e di chi lo abita . 
La pace mondiale è un qualcosa che tutti sogniamo , ma l ' esperienza ci ha tristemente insegnato che non è bastato abbattere semplicemente il muro tra Est e Ovest . 
Abbiamo imparato che non sono solo le superpotenze ad essere in grado di acquisire i metodi e i mezzi per le distruzioni di massa . 
Piccoli gruppi anonimi , dediti alla distruzione , possiedono la capacità di annientare l ' intero pianeta . 
La risposta non sta unicamente nel migliorare l ' intelligence e nel rendere più sofisticati gli apparati di sicurezza . 
La strada che conduce alla pace mondiale impone di adoperarsi nel rispetto dei diritti umani e del diritto all ' autodeterminazione per qualunque nazione . 
Dobbiamo combattere la tortura , il terrorismo e qualsiasi crimine contro l ' umanità . 
Dobbiamo prendere sul serio lo sviluppo sostenibile . 
Dobbiamo aiutare i poveri , gli oppressi e gli indifesi prima che diventino terroristi disperati e suicidi . 
Non c ' è giustificazione né al terrore né all ' oppressione . 
L ' oppressione produce individui pronti a trascinare con sé ogni forma di vita nella veemenza del loro odio . 
Dobbiamo colmare il divario fra l ' Occidente e il resto del mondo , invece di combatterci l ' un l ' altro . 
Solo così potrebbe venir meno la raison d ' etre del terrorismo . 
E ' ancora troppo presto per anticipare tutte le lezioni che c ' impartirà l ' episodio terrificante di martedì , ma non è troppo presto per stabilire che questo martedì 11 settembre 2001 ha segnato una svolta nella storia . 
Il nostro mondo non sarà più lo stesso . 
Il nostro pensiero va alle vittime di questi orrendi attacchi e ai loro cari . 
Che il ricordo di questi eventi terribili non ci abbandoni mai nel nostro dovere di meglio accudire questo mondo ! 
( Vivi applausi ) 
Signora Presidente , in questo giorno tragico , noi esprimiamo la nostra solidarietà e la nostra amicizia al popolo americano , vittima del crimine terroristico più orribile cui abbiamo mai assistito , ma non dimentichiamoci neanche che nelle torri del World Trade Center lavoravano tanti cittadini europei , molti dei quali sono sicuramente morti . 
E ciò ci colpisce tanto più profondamente perché , al di là degli Stati Uniti , nel mirino era tutto l ' Occidente di cui noi facciamo parte integrante . 
Infatti , ad essere vittima di un atto di guerra , di una guerra nuova , omicida ma inafferrabile perché non risponde più ai criteri tradizionali , non è stata soltanto l ' America , ma tutta la civiltà occidentale . 
Taluni hanno creduto , dopo il crollo dell ' Unione sovietica , che il mondo fosse diventato meno pericoloso e in questo hanno trovato un facile pretesto per impegnarsi meno sul fronte della sicurezza . 
È stato un grave errore . 
In realtà , noi siamo entrati in una nuova era in cui sussiste un grave rischio , quello posto da Stati canaglia guidati da persone rese folli e cieche dall ' odio e dall ' ideologia . 
Ma vi è di peggio . Più inafferrabili degli Stati canaglia sono le organizzazioni terroristiche non statali la cui follia omicida non rientra più in alcuna logica . 
Questa nuova guerra ci costringerà a rivedere tutti i nostri concetti strategici . 
In primo luogo , l ' Europa dovrà sicuramente rendersi conto che adesso bisogna anteporre la sicurezza all ' abolizione dei controlli alle frontiere o altrove , e non insisto su questo punto che tutti conoscete . 
In secondo luogo , dobbiamo rafforzare la nostra lotta al terrorismo e alle organizzazioni criminali promuovendo la cooperazione europea , rafforzando la cooperazione mondiale nello scambio di informazioni e nell ' azione , ma anche , prima di tutto , ristabilendo l ' ordine nei nostri paesi . 
Non oso infatti immaginare quali idee possano attecchire in altri terreni a seguito degli attentati di cui è stata vittima la prima potenza del mondo . 
In terzo luogo , dobbiamo reimpegnarci nello sforzo di difesa laddove l ' attenzione si è allentata , come è accaduto nel mio paese in questi ultimi anni . 
La minaccia è reale e multiforme . 
La forza di reazione rapida istituita dai paesi europei è una buona idea , a condizion. come già abbiamo avuto modo di dir. che il suo controllo democratico , la sua geometria variabile e la libertà di impegno dei membri siano più rispettati di quanto lo sono oggi . 
Ma , soprattutto , essa è insufficiente . 
Nel mentre cerchiamo di sradicare il terrorismo , come lei ha già affermato , signora Presidente , parallelamente dobbiamo difendere meglio i nostri territori per proteggere meglio le nostre popolazioni . 
Per difendere meglio i nostri territori , occorre dispiegare tutti i mezzi disponibili e , tra questi , ricordiamo l ' idea lanciata qualche tempo fa dal Presidente Bush , ossia quella di uno scudo antimissile per gli Stati Uniti . 
Se all ' epoca gli europei l ' avevano recepita in maniera piuttosto negativa , oggi dovremmo riprendere in esame l ' argomento . 
L ' Europa non avrebbe anch ' essa interesse ad avviare studi per un proprio scudo , da sola o in collaborazione con gli Stati Uniti ? 
Dovremmo parlarne . 
Certo , esso non ci proteggerebbe da attentati come quello di ieri , ma ci tutelerebbe da altri rischi che abbiamo il dovere di prevedere . 
Se poi , come sappiamo , oggi non disponiamo dei mezzi tecnologici necessari , cercare di acquisirli rappresenterebbe una sfida degna di essere raccolta . 
Sarebbe un progetto incontestabilmente di scala europea , signora Presidente , che senza dubbio dimostrerebbe in modo eloquente ai cittadini l ' utilità di una cooperazione non solo rispettosa delle sovranità nazionali , ma anche intesa a proteggerli . 
Onorevoli colleghi , oggi abbiamo voluto compiere un atto solenne . 
Con i presidenti di gruppo , esamineremo la possibilità di organizzare , forse già nel corso della nostra sessione plenaria della prossima settimana , un grande dibattito in merito . 
Vorrei anche dirvi che , come è ovvio , accolgo in modo estremamente favorevole il suggerimento formulato di predisporre un libro di condoglianze per i nostri colleghi del Congresso americano . 
Il libro sarà disponibile all ' uscita dell ' Emiciclo dalle 10.00 di domani mattina . 
Prima di dichiarare chiusa questa seduta straordinaria , vorrei ringraziare molto sentitamente il Primo ministro Verhofstadt , il Ministro Louis Michel , il signor Romano Prodi e voi tutti . 
( La seduta termina alle 18.10 ) 
