Ripresa della sessione 
Dichiaro ripresa la sessione del Parlamento europeo , interrotta il 13 marzo 1998 . 
Dichiarazione del Presidente 
Onorevoli colleghi , dieci anni fa l ' aviazione irachena ha bombardato una borgata di 50.000 persone , situata nel Kurdistan iracheno a Halabja , abitata prevalentemente da rifugiati dei dintorni e da civili . 
Il massacro di popolazioni civili è sempre un atto odioso e contrario al diritto internazionale . 
Questo caso è particolarmente condannabile . 
Il bombardamento è stato effettuato con armi chimiche , ha provocato più di 5.000 morti e decine di migliaia di feriti . 
Dieci anni più tardi se ne risentono ancora gli effetti e i bambini che nascono nella zona ne sono ancora vittime innocenti . 
Il nostro Parlamento si è pronunciato diverse volte contro questi atti di barbarie , segnatamente nella risoluzione approvata il mese scorso in data 19 febbraio 1998, ma abbiamo il dovere di continuare a ricordare questi fatti , ancora e sempre . 
Lo dobbiamo alle vittime affinché l ' oblio non protegga i colpevoli . 
Dobbiamo ricordare e far vivere i valori alla base della costruzione europea : la pace , il rispetto degli altri , la soluzione pacifica dei conflitti . 
Approvazione del processo verbale 
Il processo verbale della seduta del 13 marzo è stato distribuito . 
Vi sono osservazioni ? 
Onorevole Presidente , la prego di affrontare nuovamente il problema dei voli Air France , in particolare quelli dal Regno Unito a Strasburgo . 
Per oggi , domani e mercoledì sono stati annullati tutti i voli da Londra a Strasburgo . 
È inaccettabile che non ci sia la possibilità di arrivare fin qui direttamente dal Regno Unito , che è uno Stato membro dell ' Unione europea . 
Le sarei grata se potesse verificare presso l ' Air France se si tratta unicamente dei voli dal Regno Unito verso Strasburgo oppure se è un problema generale . 
Credo comunque che sia giunto il momento di esaminare tutta la situazione dei voli verso Strasburgo per i periodi di tornata . 
Onorevole Green , come può immaginare , appena la Presidenza è venuta a conoscenza di questa situazione totalmente inaccettabile ha effettuato un ' indagine e sono in grado di dirle esattamente a che punto siamo . 
È vero che oggi sono stati annullati tre voli da Londra perché pare che i vettori si siano ritirati dal contratto all ' ultimo momento . 
Me ne dispiace e protesteremo fermamente presso la compagnia interessata . 
Posso però dirle che per domani i voli saranno ripristinati o almeno questo è quanto è stato risposto alla nostra richiesta di informazioni 
Signora Presidente , desidero intervenire a sostegno di quanto ha detto la onorevole Green . 
Mi dispiace ma l ' informazione che lei ci ha appena fornito è inesatta . 
Avevo fatto rilevare alla onorevole Green che se noi umili deputati non fossimo stati in viaggio con il presidente di un gruppo politico , ci saremmo trovati in difficoltà . 
L ' aspetto che mi preoccupa in tutto questo è che nell ' anno in cui la Francia ospita la Coppa del mondo di calcio , i problemi sono sorti soltanto per uno Stato membro . 
In base alle informazioni che mi sono state date e confermate al mio arrivo in questo edificio dall ' Air France risulta che per questa settimana tutti i voli sono stati annullati . 
La situazione è veramente molto difficile in quanto l ' Air France ha il monopolio totale dei voli con la Gran Bretagna e sarebbe davvero deplorevole che i parlamentari europei britannici non potessero votare e rappresentare le loro circoscrizioni elettorali a causa di difficoltà amministrative con una compagnia aerea . 
La esorto a controllare e verificare le informazioni forniteci perché mi è stato detto che questa settimana non ci saranno voli diretti su Londra . 
Onorevole McIntosh , non so se è esatta la sua informazione o la nostra . 
Naturalmente verificheremo al più presto ma sarebbe davvero inaccettabile se i disagi dei voli dovessero continuare . 
Già oggi la situazione è intollerabile , ne siamo tutti consapevoli e quindi la sorveglieremo con attenzione , come peraltro è stato fatto finora . 
Le informazioni che ho ricevuto sono infatti recentissime , essendomi immediatamente informata per poter dare una risposta ai membri della nostra Assemblea . 
Signora Presidente , ritengo che una parte delle difficoltà sia dovuta al fatto che l ' Air France ha dato in appalto i voli Londra - Strasburgo a un ' altra compagnia aerea che ora ha rescisso il contratto . 
Questo potrebbe spiegare la ragione dell ' annullamento dei voli diretti da Londra a Strasburgo questa settimana . 
E ' qui presente il Commissario per i trasporti . 
Non so se vuole fare dei commenti ma sono certa che potremo contare sul suo appoggio . 
Commissario Kinnock , se desidera intervenire per chiarire in parte la situazione ne saremmo molto lieti . 
Signora Presidente , come può immaginare , anch ' io ho sperimentato le difficoltà dei membri del Parlamento europeo e di altri passeggeri connesse alla scarsa affidabilità dei voli diretti dal Regno Unito a Strasburgo e ritorno . 
In precedenti occasioni sono stato costretto ad avviare una corrispondenza con l ' Air France e devo ammettere che non ho ancora ricevuto risposte soddisfacenti a nessuna delle mie richieste . 
Direi persino che questa incapacità di assicurare voli regolari e affidabili da e per la Gran Bretagna è un esempio di mancata integrazione europea . 
Dato che , giustamente , si insiste a mantenere la sede del Parlamento a Strasburgo per una serie di ragion. al fine di continuare la tradizione parlamentare e promuovere lo spirito d ' integrazion. spero sinceramente che l ' Air France o un ' altra compagnia aerea si giovi dell ' opportunità offerta e mantenga servizi aerei regolari , affidabili e a prezzi accettabili dalla Gran Bretagna e dagli altri paesi dell ' Unione europea verso Strasburgo . 
La ringrazio , Commissario Kinnock . 
Non mi resta che associarmi agli auspici da lei espressi . 
Ho accolto con grande favore il suo intervento sulla tragedia del bombardamento ma mi preme ribadire , dato che la tragedia della Seconda guerra mondiale è stata di dimensioni molto maggiori , che il Consiglio continua a non rispondere alla mia interrogazione sulla possibilità di issare le bandiere il 15 agosto , giorno della fine delle ostilità . 
E ' ugualmente rimasta senza risposta la mia interrogazione relativa all ' ammissione di colpa da parte del Giappone per la tragedia che provocò , presentata in vista dell ' ASEM . 
Mi fermo qui per non rubare troppo tempo all ' Assemblea ma gradirei che il Consiglio fornisse finalmente una risposta alle interrogazioni presentate ormai un anno fa . 
Onorevole Janssen van Raay , prendiamo atto della sua dichiarazione . 
Signora Presidente , in quest ' Aula siamo tutti consapevoli dei pericoli del fumo e in particolare del fumo passivo . 
Mi sono reso conto , come altri , che in questo edificio non ci sono spazi , compresi quelli dichiarati per non fumatori , in cui non si fumi . 
Pertanto , vorrei chiedere che si provveda al più presto a mettere a disposizione dei deputati almeno qualche zona di ristoro non fumatori negli edifici del Parlamento . 
Entro metà settimana anche quest ' Aula sarà invasa dal fumo , che ad alcuni di noi provoca reazioni spiacevoli . 
Vorrei inoltre sapere se siamo coperti da un ' assicurazione nel caso in cui qualcuno che avesse contratto il cancro ai polmoni dovesse fare causa . 
Ritengo dovremmo informarci su tale eventualità . 
Onorevole Morris , posso certamente dirle che se qualcuno avesse effettivamente fumato nell ' Emiciclo sarebbe senz ' altro un fatto inaccettabile . 
Non ci risulta che ciò sia mai successo . 
Ovviamente avviseremo gli uscieri di essere particolarmente vigili affinché anche in nostra assenza nessuno fumi , almeno nell ' Emiciclo . 
Signor Presidente , dall ' ultimo processo verbale risulta che la ricevibilità per le discussioni su problemi di attualità avrebbe dovuto essere rinviata alla commissione per il regolamento , la verifica dei poteri e le immunità . 
Vorrei sapere se ciò è effettivamente avvenuto . 
Onorevole Rübig , ho già avuto l ' occasione di risponderle su tale questione molto importante e seria e lei avrebbe torto a pensare che la Presidenza del Parlamento non la consideri con il dovuto scrupolo . 
Il Presidente Gil - Robles Gil - Delgado ha scritto alle autorità belghe con le quali resta in contatto ed è in attesa di una loro risposta . 
Abbiamo davvero fatto il necessario e continueremo a farlo , perché è evidente che occorre intraprendere un ' azione a lungo termine . 
Tuttavia le assicuro , onorevole Rübig , che lei può contare effettivamente sul Presidente e sull ' Ufficio di Presidenza affinché si ponga in essere tutto il necessario perché questi incidenti , inammissibili , non si ripetano più . 
Onorevole Presidente , intervengo per richiamo al regolamento . 
E ' stata sollevata la questione delle condizioni di viaggio inaccettabili per arrivare qui . 
Ero presente quando la onorevole Green e la onorevole McIntosh , insieme ad altri due colleghi , non sono stati accettati sul volo da Parigi a Strasburgo a causa di problemi di gestione da parte dell ' Air France . 
Chiedo che quando la Commissione e il Parlamento esamineranno il problema tengano conto anche del fatto che non ci sono voli diretti né dalla Svezia né dalla Finlandia . 
Oggi ho impiegato otto ore per arrivare fin qui e quindi avrei già concluso la mia giornata di lavoro . 
Ho rischiato di non imbarcarmi perché il volo aveva più prenotazioni della reale disponibilità . 
Occorre dunque affrontare questa situazione che riguarda tutti i paesi e la gestione dei voli di collegamento con questa città , per altro bellissima . 
Onorevole Thors , lei ha perfettamente ragione . 
Conosciamo le difficoltà reali di molti colleghi per raggiungere Strasburgo . 
Questi interventi mi danno l ' occasione per dire che , come certamente saprà , nel dicembre 1997 il governo francese ha pubblicato sulla Gazzetta ufficiale un nuovo bando di gara per apprestare voli regolari da talune città almeno su Strasburgo , e ciò dovrebbe avvenire già questa settimana , se tutto procede come dovuto . 
Ciò significa che i voli speciali saranno sostituiti da voli regolari a prezzi molto più accessibili che permetteranno di avere collegamenti diretti con un certo numero di capitali . 
Per il momento sono stati indetti bandi di gara per Dublino e Lisbona ma non è stata inviata nessuna offerta . 
E ' stato pubblicato un nuovo bando di gara e speriamo che le offerte giungano in tempi brevi , permettendo così di ristabilire i voli con talune capitali . 
Per le altre capitali , in cui i voli speciali funzionano correttamente , sarà mantenuta la situazione attuale . 
Vedremo come funzioneranno le cose dopo questi cambiamenti importanti . Qualora dovessero persistere difficoltà per talune destinazioni , la Presidenza consulterà le compagnie interessate al fine di consentire a tutti noi di poter giungere a Strasburgo nel modo più normale e confortevole possibile . 
Per ora non posso dirvi di più ma nei prossimi giorni dovrebbe esserci un miglioramento , almeno per alcuni colleghi . 
Signora Presidente , non ho ricevuto risposta alla mia interrogazione relativa al licenziamento di due procuratori generali olandesi coinvolti nell ' arresto internazionale di un ex dittatore in Suriname . 
Non può trattarsi di una coincidenza e comunque rappresenta un duro colpo alla lotta contro la criminalità internazionale . 
Spero che il Consiglio venga sollecitato a rispondermi . 
Finora le risposte miglior. risposte concrete e non mere parole vuot. mi sono sempre arrivate dal Commissario Van den Broek . 
Spero che la stessa cosa avverrà anche in questo caso . 
Onorevole Van Bladel , verificheremo e speriamo che sia così . 
( Il processo verbale è approvato ) 
Interpretazione del regolamento 
Vi comunico l ' interpretazione che era stata chiesta alla commissione per il regolamento , la verifica dei poteri e le immunità , sull ' articolo 162, paragrafo 3 del regolamento e sulle dichiarazioni di voto . 
La commissione competente ha ritenuto che « sono ammesse dichiarazioni di voto sulla votazione finale per qualsiasi argomento sottoposto al Parlamento . 
L ' espressione « votazione finale ' non si riferisce al tipo di votazione ma all ' ultima votazione su un punto qualsiasi » . 
Questa è l ' interpretazione della commissione per il regolamento , la verifica dei poteri e le immunità . 
Se non ci sono obiezioni da parte di un gruppo politico o da parte di 29 deputati europei , prima dell ' approvazione del Processo verbale di questa seduta , tale interpretazione sarà ritenuta approvata . 
In caso contrario , verrà naturalmente sottoposta al voto del Parlamento . 
Ordine dei lavori 
Signora Presidente , recentemente sono state avviate ulteriori trattative in merito alle questioni affrontate sia nella relazione Miller sia nella relazione Langen , nelle quali si profila la possibilità di giungere a un ' intesa con il Consiglio . 
Al fine di non mettere a repentaglio tale possibilità , in qualità di presidente della commissione economico - monetaria e anche a nome del gruppo politico al quale appartengo , propongo di rinviare la discussione delle due relazioni alla prossima tornata . 
Signora Presidente , non so se stiamo parlando di una o due relazioni perché era prevista una discussione congiunta . 
Dall ' interpretazione mi è giunto che si trattava della relazione dell ' onorevole Langen sulle accise . 
In realtà , la relazione dell ' onorevole Langen è sull ' IVA e quella dell ' onorevole Miller sulle accise . 
Il mio gruppo ritiene che se viene ritirata la relazione Langen occorre ritirare anche l ' altra . 
Onorevole Green , la richiesta di ritiro concerne ambedue le relazioni . Lo ha appena confermato l ' onorevole von Wogau e quindi ora è tutto chiaro . 
Signora Presidente , chiedo il ritiro di entrambe le relazioni dall ' ordine del giorno . 
La questione è se possa essere istituito un comitato di regolamentazione in seno alla Commissione per le accis. come previsto dalla relazione Mille. e per le imposte sul valore aggiunto , come previsto nella mia relazione . 
Un tale comitato di regolamentazione , che dovrebbe consentire di compiere progressi decisivi in vista dell ' armonizzazione fiscale , potrà essere istituito soltanto con l ' approvazione all ' unanimità da parte del Consiglio . 
Il Commissario Monti ha ancora bisogno di tempo per le trattative , non è ancora riuscito ad ottenere il voto favorevole del Consiglio . 
Al termine delle nostre discussioni , il Consiglio avrebbe ancora la possibilità , nel corso del prossimo vertice " Ecofin » fissato per il 22 aprile , di respingere in blocco la questione . 
Vogliamo sfruttare le opportunità offerte da un rinvio sia a noi che alla Commissione . 
Questi sono i motivi alla base della richiesta . 
( Il Parlamento approva la richiesta ) 
Signora Presidente , visto che le relazioni Langen e Miller sono state ritirate , ci sembra opportuno riempire lo spazio che hanno lasciato mettendo iscrivendo al loro posto la relazione Adam , prevista per venerdì mattina . 
Signora Presidente , poiché ci troviamo di fronte a una situazione nuova , si può tentare almeno di ottenere una risposta adeguata ? 
Credo di si , ma non la si può improvvisare qui in Aula . 
Non è possibile . 
Vedremo cosa si può fare ma non credo che si possa improvvisare e decidere di sostituire una relazione con un ' altra . 
Signora Presidente , se lei accetta , vorrei allora che la mia relazione , successiva a quelle degli onorevoli Murphy , Miller e Langen , sia anticipata . 
Sarà quasi mezzanotte e se per le relazioni della commissione per i problemi economici e monetari e la politica industriale occorrerà meno tempo , grazie al ritiro di quelle degli onorevoli Miller e Langen dall ' ordine del giorno , dovrebbe essere possibile inserire la mia al loro posto . 
L ' intervento dell ' onorevole Lulling suffraga la mia idea che non sarebbe ragionevole aprire ora una discussione su questo punto . 
Per l ' ordine del giorno di mercoledì non sono state proposte modifiche . 
Per quanto concerne giovedì , ho ricevuto una richiesta da parte del gruppo dei deputati Indipendenti per l ' Europa delle nazioni , volta a ripristinare nella posizione prevista , cioè come primo punto , la relazione dell ' onorevole Herman a nome della commissione per gli affari istituzionali concernente i miglioramenti che possono essere apportati al funzionamento delle istituzioni senza modificare il Trattato . Si tratta del documento A4 - 0117 / 98 . 
Signora Presidente , sul progetto definitivo di ordine del giorno non figura la relazione Herman sul miglioramento del funzionamento democratico delle istituzioni dell ' UE . 
Giovedì scorso la Conferenza dei presidenti l ' ha tolta dal progetto di ordine del giorno per motivi oscuri . 
Il relatore , onorevole Herman , a pagina 9 della motivazione scrive che la discussione in Aula è urgente e che comunque deve avere luogo prima della decisione sull ' UEM che verrà presa dal 1 - al 3 maggio . 
Vorrei chiedere al relatore se la sua opinione in merito resta invariata e , nel caso abbia cambiato idea , perché . 
Questo Parlamento fa un gran parlare di controllo democratico delle istituzioni europee ma poi perde la sua credibilità se per ragioni misteriose ritira dall ' ordine del giorno relazioni di importanza cruciale . 
Il nostro compito è rappresentare i cittadini , non gettare loro fumo negli occhi . 
Il mio gruppo propone pertanto di discutere la relazione Herman questa settimana . 
Non rileviamo infatti ragioni fondate che giustifichino una proroga . 
La ringrazio , onorevole Van Dam . Lei ha presentato tale richiesta a nome del suo gruppo . 
Mi rivolgo al relatore , onorevole Herman , per chiedergli che cosa ne pensa . 
Signora Presidente , l ' onorevole Herman non ne pensa proprio nulla ! 
Possiamo quindi dire che il relatore si affida al giudizio dell ' Assemblea . 
Signora Presidente , vorrei appoggiare la richiesta di reinserimento all ' ordine del giorno della relazione dell ' onorevole Herman che aveva il grande merito di porre il problema grave e urgente della debolezza o meglio dell ' inesistenza delle procedure di controllo democratico sull ' Unione economica e monetaria in generale e non unicamente sulla Banca centrale europea che , d ' altra parte , è oggetto della relazione della onorevole Randzio - Plath . 
La relazione Herman comprendeva gli eccellenti emendamenti del collega Hager , adottati dalla commissione per gli affari istituzionali , la quale ritiene inaccettabile che il controllo democratico possa venire sottratto ai parlamenti nazionali senza che sia stato istituito un controllo di valore equivalente a livello europeo . 
Noi comunque non ne abbiamo tratto le stesse conclusioni dell ' onorevole Herman , in quanto riteniamo che non sia possibile organizzare un controllo europeo senza l ' esistenza di uno Stato europeo . 
La relazione in oggetto aveva il merito di porre un problema molto urgente e definito tale anche nell ' « Anteprima » della tornata che è un documento ufficiale del Parlamento europeo . 
Signora Presidente , in seno alla Conferenza dei presidenti era stato raggiunto un ampio consenso sulla necessità di discutere in questa seduta plenaria la relazione Randzio - Plath sulla responsabilità democratica nella terza fase dell ' UEM . 
Credo che anche in questo Parlamento viga un ampio consenso in proposito . 
Quanto alla relazione dell ' onorevole Herman sulle conseguenze nel quadro istituzionale dell ' Unione europea , crediamo sia più opportuno discuterla dopo la decisione storica del 2 maggio . 
Non è vero , pertanto , che il Parlamento rinunci a discutere dei fondamenti stessi della responsabilità democratica della terza fase dell ' UEM . 
Una tale discussione si terrà questa settimana . 
Riteniamo tuttavia che sia preferibile discutere la relazione Herman dopo la decisione che il Consiglio europeo prenderà il 2 maggio , visto che detta relazione tratta delle conseguenze istituzionali di tale decisione . 
Che il gruppo Europa delle nazioni voglia suscitare scalpore mi sembra risulti evidente dagli interventi che ho ascoltato . 
Questa mi pare una buona argomentazione per non iscrivere la relazione Herman all ' ordine del giorno di questa seduta plenaria e rimandarla a dopo la decisione del 2 maggio . 
Questo è il motivo che abbiamo indicato in sede di Conferenza dei presidenti per rinviare a maggio la discussione sulla relazione Herman . 
Signora Presidente , la settimana scorsa è stato chiesto il ritiro dall ' ordine del giorno della relazione Herman e adesso , all ' ultimo momento , se ne chiede il reinserimento . 
Il mio gruppo non prende posizione in quanto non ha pregiudiziali a favore dell ' una o dell ' altra richiesta . 
E ' stato il gruppo del PPE la settimana scorsa a chiedere il ritiro della relazione . 
Per noi la discussione fondamentale è quella sulla relazione della onorevole Randzio - Plath . 
Ribadisco comunque che il mio gruppo è neutrale e lascia libertà di voto sulla richiesta presentata . 
( Il Parlamento respinge la richiesta ) 
E ' stata presentata un ' altra richiesta da parte del gruppo del partito popolare europeo , volta a iscrivere come ultimo punto all ' ordine del giorno di giovedì l ' interrogazione orale alla Commissione sulle conseguenze sociali e regionali dell ' abolizione delle vendite esentasse , i duty free . Si tratta del documento 0073 / 98 . 
Signora Presidente , a nome del gruppo del partito popolare europeo vorrei ribadire che con il presente emendamento orale non ci si propone di riaprire l ' intero dossier « duty free » . 
Vogliamo tuttavia far rilevare che in determinate regioni periferiche l ' abolizione del sistema duty free avrà notevoli conseguenze sul piano dell ' occupazione e che le stesse regioni potrebbero essere escluse anche dalle sovvenzioni dei futuri Fondi strutturali . 
Pertanto con il presente emendamento orale intendiamo adoperarci affinché venga affrontato l ' aspetto delle ripercussioni economiche e sociali dell ' abolizione del duty free nelle regioni periferiche e affinché , contemporaneamente , la Commissione venga sollecitata a portare a termine lo studio da tempo atteso sul tema . 
Mi preme inoltre sottolineare che con il nostro emendamento non intendiamo ostacolare l ' iter della relazione Garosci . La suddetta relazione , che dovrebbe essere iscritta all ' ordine del giorno della tornata di maggio o giugno , potrà essere discussa molto più proficuamente se saremo in possesso dei dati oggettivi che abbiamo richiesto da tempo alla Commissione . 
Signora Presidente , condivido pienamente quanto esposto dal collega , onorevole Böge . 
Per poter condurre una discussione razionale abbiamo bisogno di dati e a tal fine non possiamo basarci soltanto su quelli forniti dalle associazioni di categoria . 
Chiediamo quindi che venga condotta una discussione razionale e uno studio sulle ripercussioni sociali . A tale richiesta il Parlamento può senz ' altro acconsentire . 
In caso contrario ritengo non saremo in grado di affrontare adeguatamente la situazione che si porrà nel 1999 . 
Signora Presidente , ciò rientra fra gli oneri della carica che si riveste ! 
Data la situazione , chiedo al Parlamento di esprimersi contro la richiesta del gruppo del partito popolare europeo e ribadisco che il mio gruppo non è contrario ad uno studio sulle ripercussioni sociali dell ' abolizione dei duty free , anzi è totalmente d ' accordo sulla necessità di compiere un tale studio , ma non crede che questo sia il momento giusto . 
Inoltre vi è un ' incongruenza nell ' interrogazione orale perché si chiede di effettuare lo studio entro il mese di giugno e questo sarebbe impossibile . 
Suggerisco pertanto di sottoporre la questione nuovamente ai gruppi politici per giungere a una posizione concordata . 
Successivamente potremmo portare avanti l ' idea dello studio sulle ripercussioni sociali , sul quale tutti sono d ' accordo , piuttosto che affrettarci ad attuare qualcosa che si rivelerebbe impossibile da realizzare . 
Signora Presidente , una buona prassi di quest ' Aula è quella di non porre interrogazioni mentre una relazione è in fase di stesura , come nel caso della relazione Garosci . 
Signora Presidente , non è possibile preparare una relazione in seno a una commissione mentre contemporaneamente lo stesso argomento viene discusso in seduta plenaria . 
Ciò andrebbe contro la prassi consolidata , come è illustrato nel regolamento . 
La ringrazio , onorevole Wijsenbeek , il suo intervento è al limite della mozione di procedura . 
Signora Presidente , chiedo la parola solo per ribadire le intenzioni espresse dai colleghi Simpson e Wijsenbeek , che evidentemente condivido . 
Posso peraltro tranquillizzare la parte che richiede lo studio perché io stesso ho inserito nella mia relazione la richiesta di fare uno studio approfondito . 
Non vedo perciò assolutamente perché dovremmo anticipare la normale prassi che deve seguire il Parlamento . 
( Il Parlamento approva la richiesta ) 
Signora Presidente , vorrei semplicemente segnalare un errore presente nella versione italiana : con tutta l ' amicizia e il rispetto per il collega Crowley , vorrei però precisare che la seconda relazione , quella sulle modifiche all ' articolo 141, è una relazione mia e non del collega Crowley . 
Credo che questo piccolo errore di stampa riguardi peraltro solo la versione italiana . 
Ristabiliremo la paternità della sua relazione in tutte le lingue . 
( L ' ordine dei lavori è così fissato ) 
Signora Presidente , avevo chiesto la parola per intervenire in merito al programma di giovedì . 
Giovedì sono previste la discussione e la votazione su un tema che tutti reputiamo di grande importanza : la libera circolazione all ' interno dell ' Unione europea . 
Mi riferisco in particolare al documento della onorevole Schaffner sulla relazione del gruppo ad alto livello sulla libera circolazione delle persone . 
Tengo a evidenziare la grande importanza che attribuisco all ' argomento e che spero sia condivisa da tutti i colleghi . 
Il problema consiste nel fatto che la relazione del gruppo ad alto livello trattata dalla onorevole Schaffner , a quanto risulta , sarebbe disponibile unicamente in lingua francese . 
Pur volendola leggere , e lo vorrei davvero come spero anche gli altri colleghi , mi troverò nell ' impossibilità materiale di farlo . 
Eppure mi pare essenziale poter capire su che cosa si voti e quale sia la nostra opinione in merito a un tema tanto importante . 
Allo stato attuale , pertanto , non ritengo che si possa procedere al voto sulla relazione Schaffner a meno di non ricevere l ' intera documentazione in tutte le lingue e non solo in francese come ora . 
Onorevole Lindholm , innanzi tutto , mi dispiace di non averla scorta poco fa . 
Non avevo visto nemmeno l ' onorevole Evans e vi prego di scusarmi . 
Tuttavia , il suo intervento mantiene tutta la sua validità anche adesso poiché qualora la relazione della onorevole Schaffner non fosse disponibile in tutte le lingue , non potremmo porla in votazione. Verificheremo . 
Signora Presidente , il problema non riguarda la relazione Schaffner , che mi risulta sia disponibile in tutte le versioni linguistiche , ma riguarda invece l ' oggetto trattato da quella relazione : mi riferisco al documento del gruppo ad alto livello , sul quale il Parlamento è chiamato a pronunciarsi , disponibile unicamente in lingua francese . 
È questo il problema . 
Ora capisco meglio quale sia il problema . 
Confesso che ero davvero costernata all ' idea che la relazione di un collega esistesse soltanto in una lingua , ma ora ho capito . 
Esamineremo la situazione e faremo in modo che questa relazione sulla relazione possa essere disponibile in altre lingue . 
Turismo 
L ' ordine del giorno reca la discussione sulla relazione ( A4 - 0071 / 98 ) , presentata dall ' onorevole Aparicio Sánchez a nome della commissione per i trasporti e il turismo , sul miglioramento della sicurezza e dei diritti dei consumatori nonché delle regole commerciali nel settore del turismo . 
Signora Presidente , signor Commissario , questa relazione , presentata per iniziativa del Parlamento , chiede alle altre Istituzioni e alla Commissione in particolare di provvedere a colmare un vuoto legislativo esistente nel mercato unico , sia nell ' ambito della politica di protezione del consumatore sia nell ' ambito della politica del turismo . 
Mi riferisco alla necessità di approntare una normativa a tutela del turista e dei suoi diritti di consumatore che sia più chiara , più dettagliata e più pubblicizzata rispetto a quella oggi esistente . 
Mi affretto a precisare sin da ora che gli strenui difensori della sussidiarietà , quelli che temono costantemente che le politiche nazionali possano essere oggetto di « comunitarizzazione » , possono stare tranquilli : tanto il sottoscritto , quanto tutti i membri della commissione per i trasporti , hanno prestato la massima attenzione onde evitare che le loro richieste andassero a inficiare competenze nazionali . 
All ' estremo opposto , è possibile che alcuni ci rimproverino di non avere chiesto un ' armonizzazione delle norme relative alle strutture ricettive . 
Per esempio , è ammissibile ch. come avviene or. le norme relative agli orari per il check - in e il check - out negli alberghi differiscano da uno Stato all ' altro all ' interno dell ' Unione europea ? 
Tuttavia , lo ribadisco , abbiamo scelto di sacrificare molte legittime istanze in ossequio al principio della sussidiarietà . 
Ma perché ho parlato di « vuoto legislativo » in materia ? 
Dal punto di vista della protezione del consumatore è difficilmente accettabile che , mentre esistono numerose norme a tutela dell ' acquirente di alimenti , farmaci o autovetture , le norme destinate a tutelare il turista siano invece scarse e per lo più non obbligatorie . 
Eppure il turista è un esempio indubitabile di consumatore transfrontaliero e rappresenta la categoria di consumatori più vulnerabile ed esposta al rischio commerciale , posto che generalmente non conosce né le leggi , né la lingua , né le associazioni di consumatori esistenti nel paese di soggiorno . 
Ebbene , la questione della tutela del turista come consumatore non viene neppure menzionata né nelle priorità 1996 - 1998 per la politica di protezione dei consumatori né nel programma di lavoro della Commissione per il 1998 . 
Ciò nonostante , devo ammetter. e nella relazione ciò viene riconosciut. che la Commissione ha messo a punto provvedimenti volti a tutelare il turista . 
È stato detto che , in questo campo , i problemi dell ' Unione europea non dipendono da una carenza di legislazione , ma piuttosto da una carenza di informazione in materia ; alcune delle richieste contenute nella mia relazione , pertanto , rispondono proprio a tale esigenza di una migliore informazione . 
Ma la relazione non persegue unicamente l ' obiettivo di proteggere l ' acquirente : mira ugualmente a rafforzare il settore del turismo in Europa . 
A nostro avviso , tutto quanto migliora la sicurezza di vacanze e viaggi turistici in generale comporta un incremento della qualità dell ' offerta nel campo del turismo . A sua volta , ciò rende l ' Unione europea una destinazione più competitiva per gli acquirenti di paesi terzi . 
Va precisato che , oggi il turismo nei paesi dell ' Unione europea garantisce un elevato grado di sicurezza , ma la notevole espansione del settore prevista per i prossimi anni potrebbe comportare l ' aumento di disservizi e disfunzioni nell ' ambito dei trasporti . 
In modo quasi allegorico , proprio questa tornata è iniziata con l ' annullamento inatteso di un volo . 
Pertanto , tutto ciò che verrà fatto sul piano comunitario per migliorare la sicurezza del turista ci renderà più competitivi nei prossimi anni . 
Siamo quindi certi che gli imprenditori più dinamici del settore individueranno nel nostro operato in tal senso un fattore di miglioramento della qualità del turismo nell ' Unione . 
Un altro importante elemento di decisione ai fini della scelta di una destinazione turistica , ossia il prezzo , cederà gradualmente terreno a favore del fattore della sicurezza delle vacanze . 
Ecco perché abbiamo presentato una serie di richieste in relazione al problema dell ' overbooking aereo o alberghiero , ai requisiti minimi per le agenzie viaggi , ai voli , all ' attribuzione degli slot , all ' arbitrato comunitario per i contenziosi in cui venga coinvolto il turista , eccetera . 
È stato affermato che il peso specifico del turismo per l ' Europa dei Quindici è superiore a quello che rivestiva il settore carbone e acciaio nell ' Europa dei Sei . 
Ciò nonostante , il Consiglio si mostra restio a sviluppare una politica del turismo . 
Attenderemo tempi migliori ma nel frattempo , e alla luce di quanto è stato esposto , la protezione dei turisti in quanto consumatori non può attendere . 
Signora Presidente , in primo luogo e come parere generale tengo a dire che la relazione dell ' onorevole Aparicio ha il merito di agitare acque restate per troppo tempo stagnanti . 
Comunque , dato che intendo proporre soluzioni e non soltanto manifestare apprezzamenti , constato che la presente relazione , tanto chiara e concreta nelle premesse di partenza , risulta probabilmente poco audace nelle sue conclusioni . 
In primo luogo , affrontando l ' argomento del turismo in sé , il relatore sottolinea l ' importanza sociale , politica ed economica di tale attività e con ciò ne conclude l ' analisi . 
Egli passa quindi a denunciare lo scarso impegno messo in campo dalle istituzioni comunitarie in questo settore , ma nella conclusione non mostra l ' audacia di domandarsi se noi desideriamo o meno che l ' Unione sia competente in materia di turismo . 
Non sto parlando dei modi e tempi , ma unicamente del principio : se vi sia o meno la volontà di sancire il principio che l ' Unione deve intervenire . 
In secondo luogo , il relatore afferma a ragion veduta che la salvaguardia del turismo costituisce un elemento centrale in qualunque politica di questo genere , a maggior ragione se nutriamo l ' ambizione di competere per qualità e sicurezza con altre industrie turistiche ; il relatore denuncia quindi , in subordine , il fatto che la politica di protezione del consumatore programmata per il periodo ' 96 - ' 98 non dedichi neppure mezza parola al settore del turismo , nonostante l ' aspetto della protezione sia , probabilmente , la parte più carente nel contesto giuridico in cui si colloca il turismo . 
Se ne dovrebbe concludere che potremmo domandarci se desideriamo o meno un quadro generale per la protezione del turismo che sia preciso , concreto e vincolante ; se desideriamo o meno una politica di informazione chiara , un codice di buona condotta che impegni tutti i soggetti del settore turistico , una buona comunicazione con i turisti in merito a operatori e prestatori di servizi . 
In materia fiscal. aggiungendo , dunque , un elemento che non figura nella relazione - , non viene chiesto che i servizi prestati a turisti ester. mi riferisco ai turisti residenti all ' esterno dell ' Union. siano considerati come servizi esportati , con conseguente diritto alla restituzione dell ' imposta . 
E non viene detto nulla , signora Presidente , neppure su un altro tema già toccato : se la soppressione delle vendite duty free è condizionata alla trasformazione dell ' IVA da tributo alla destinazione in tributo all ' origine , un argomento che è stato posticipato alle calende greche , perché , allora , abbiamo anticipato la soppressione dei duty free senza che sia ancora soddisfatta la condizione indispensabile per la loro abolizione ? 
Signora Presidente , desidero congratularmi con il relatore , onorevole Aparicio Sánchez , per la relazione , ottimamente redatta , sulla tutela dei turisti . 
L ' oratore sostiene infatt. punto molto important. che il turismo è un ' industria del mercato unico europeo , nonostante il Consiglio dei ministri non l ' abbia riconosciuto . 
Fatta salva la nozione di sussidiarietà , qualora a livello di Stato membro le azioni di tutela dei turisti non dovessero rivelarsi sufficienti , occorre agire a livello di Unione . 
Per esempio in uno dei miei emendamenti , approvati in sede di commissione competente , riconosco il pericolo che potrebbe derivare dall ' Unione economica e monetaria per i turisti . 
Certamente potrei parlarvi degli enormi vantaggi dell ' UEM ma dovremmo riconoscerne anche i problemi , come le truffe che potrebbero essere perpetrate nei confronti di anziani cittadini non usi all ' euro quando quest ' ultimo entrerà in circolazione . 
Anche la Commissione dovrebbe vigilare sugli imprenditori che saranno tentati di imbrogliare i turisti e i consumatori procedendo ad arrotondamenti iniqui del cambio dell ' euro . 
Mi dispiace che il mio emendamento sui viaggiatori singoli , spesso donne , non sia stato accettato . 
Coloro che viaggiano soli sono spesso svantaggiati in svariati modi . 
Devono , per esempio , pagare un supplemento per la camera singola rispetto ai turisti che viaggiano in coppia o spesso temono per la loro incolumità personale . 
Infatti taluni alberghi più accorti assegnano camere vicino agli ascensori per evitare alle donne sole di dover percorrere lunghi corridoi a loro sconosciuti rischiando incontri indesiderati . Questa è un ' idea molto saggia che forse andrebbe applicata anche ad altre situazioni . 
Condivido pienamente il suggerimento del relatore di introdurre un numero telefonico unico per le emergenze , il 112, in tutta l ' Unione europea perché rappresenta un autentico vantaggio . 
E ' stato menzionato anche il problema dell ' overbooking da parte degli alberghi e delle compagnie aeree , sperimentato oggi pomeriggio anche dai parlamentari per recarsi qui a Strasburgo . 
Il problema riguarda una percentuale pari allo 0, 04 percento dei turisti e occorre impostarlo in modo equilibrato . 
Nel considerare i vari aspetti della questione occorre tuttavia tener conto anche del problema degli alberghi e delle compagnie aeree nei casi di non presentazione del passeggero o del turista . 
Per quanto concerne la sicurezza dei bambini , dovremmo adoperarci chiedendo , per esempio , che siano stabiliti livelli di sicurezza e di protezione elevati nelle piscine per evitare che i casi di annegamento di bambini che spesso costituiscono la conclusione tragica delle vacanze delle famiglie . 
Nel mio collegio elettorale si è verificato il caso di un bambino di cinque anni che si è ferito gravemente mentre era in vacanza in un paese dell ' Unione europea , scivolando su un tappeto posto su un pavimento di mattonelle e sfondando la porta di un patio i cui vetri non erano infrangibili . 
( La Presidente esorta l ' oratore a concludere ) Signora Presidente , all ' ultimo oratore lei ha concesso 47 secondi in più . 
Mi sono stati assegnati tre minuti e vorrei concludere . 
Onorevole Harrison , le spiego immediatamente . 
Sono piuttosto contrariata in quanto lei aveva soltanto due minuti di parola . 
Poiché era in buona fede quando mi ha detto di averne tre , glieli ho concessi perché è molto difficile dopo aver preparato un testo di tre minuti ridurlo a due . 
Ma se lei supera anche i tre minuti mi crea dei problemi . 
Abbiamo verificato : purtroppo il suo gruppo le aveva assegnato soltanto due minuti . 
Le chiedo quindi di concludere con una frase . 
Signora Presidente , i cittadini europei hanno diritto a un ' adeguata sicurezza quando circolano come turisti e consumatori . 
Questo è un aspetto che dovremmo salvaguardare e mi congratulo con il relatore per l ' eccellente relazione con la quale persegue tale obiettivo . 
Signora Presidente , l ' attività turistica è un ' attività economica. tuttavia Pur tenendo conto della dimensione economica , non dobbiamo mai trascurare quella umana , ossia le esigenze e le richieste dei cittadini . 
A tale proposito , nell ' affrontare il tema dei diritti dei consumatori non dovremmo dimenticare che i diritti implicano inevitabilmente anche doveri . 
Questo aspetto è stato invece trascurato nella proposta di risoluzione . 
Vorrei esprimere le mie perplessità anche su qualche altro punto , con particolare riguardo al rispetto del principio di sussidiarietà . 
Data la molteplicità di proposte , se ne potrebbe dedurre che il turismo sia un settore in cui vige l ' incertezza , in cui sia gli Stati membri che l ' UE non abbiano mai compiuto interventi essenziali , determinanti . 
Le cose non stanno così . 
Anche per noi consumatori , ciò che a prima vista sembra apparentemente la cosa migliore finisce con l ' andare a scapito del bene . 
In questo senso , personalmente rilevo notevoli parallelismi con il progetto di direttiva sulla garanzia dei beni di consumo . 
In entrambi i casi dobbiamo evitare che venga meno l ' equilibrio fra egualitarismo , giustizia e libertà , ossia fra interessi giustificati , diritti e doveri dei consumatori e delle imprese . 
La volontà di intervenire e l ' eccessiva enfasi attribuita a concetti aventi indubbiamente una connotazione positiva , quali la tutela dell ' ambiente , la tutela dei consumatori e i diritti dell ' uomo , non devono dare luogo ad una cieca ed eccessiva regolamentazione e frapporsi all ' esercizio della libera iniziativa anche nel settore turistico , ponendo a repentaglio l ' autosufficienza delle piccole e medie imprese ! 
L ' obiettivo strategico di aumentare la competitività e la qualità non potrà essere raggiunto applicando una mentalità artificiale di prevenzione di qualsiasi rischio , bensì puntando su un concetto chiaro di partenariato . 
Dobbiamo dimostrare agli Stati membri che l ' assunzione a livello europeo di competenze in materia di turismo non comporterà un aumento della burocrazia , ma , al contrario , costituirà un contributo alla deregolamentazione e alla riduzione della burocrazia . 
Signora Presidente , è davvero sconcertante che stiamo a discutere di turismo in mancanza totale di leggi in questo settore da parte dell ' Unione europea : non solo di leggi , ma di attenzione , di impegni legislativi e finanziari ; è un pò come se stessimo brandendo una frusta senza accorgerci che davanti non c ' è nessun cavallo . 
Anche il relatore , in fondo , è in corso in un lapsus , perdonabile ma significativo , al secondo paragrafo della proposta di risoluzione , là dove dice che « deplora il fatto che la Commissione non abbia un programma d ' azione a favore del turismo » . 
In realtà , un programma c ' era e si chiamava PHILOXENIA : è nato e poi è morto , è stato abortito , anzi ucciso ; non ci siamo neppure accorti della sua esistenza . 
Era stato poi recuperato , addirittura con un piccolo potenziamento di bilancio , da parte del Commissario , ma , a quanto pare , è scomparso un ' altra volta . 
È giusto ribadire invece l ' importanza del turismo come attività economica propria , e del turista come consumatore , uguale a tutti gli altri consumatori . 
Va detto che tra il 1995 e il 1996 c ' era stato un promettente fiorire di iniziative e di impegni da parte anche di questo Parlamento . 
Poi tutto è scomparso , ucciso da una parola : sussidiarietà ; chiaramente una parola male interpretata e male applicata . 
Si invoca la sussidiarietà dicendo che la promozione turistica in Europa non può essere generalizzata : in certi casi va bene , ma in alcuni casi no . 
Pensate che l ' Europa ha perso , nei confronti di Stati Uniti e Giappone , dopo il 3 percento del 1996, un altro 5 percento nel 1997 ; come dire che i nostri clienti sono passati dall ' altra parte del banco : ci stanno dando lezione e rubando un ' attivit. com ' è stato sottolineat. preziosissima . 
Sono d ' accordo anch ' io : solo un ' azione comune ci aiuterà a recuperare il tempo perduto . 
Per molte zone il turismo non è un hobby , non è un ' attività complementare , bensì un ' attività di vitale importanza . 
Signora Presidente , avremmo voluto che nel Trattato fosse stato inserito un articolo separato sul turismo , non tanto perché sia necessaria una nuova politica europea del turismo , quanto per poter garantire un livello più elevato di coerenza nella politica del turismo . 
Attualmente si parla di turismo nell ' ambito della tutela dei consumatori , dei trasporti oppure a di qualsiasi altro settore politico . Lo svantaggio di una tale situazione è che nella DG XXIII il turismo è considerato alla stregua di un settore di seconda categoria , con tutte le spiacevoli conseguenze che ciò comporta . 
Sarebbe sicuramente auspicabile che in materia di turismo si riuscisse a perseguire una politica coerente all ' interno dell ' Unione europea , il che implica anche che occorre avviare un ' opera di armonizzazione . 
Un consumatore è veramente tutelato quando sa che cosa aspettarsi in ogni Stato membro . Credo che vada incoraggiata questo tipo di sicurezza per il turista . 
La critica espressa dall ' onorevole Harrison sull ' UEM e l ' introduzione dell ' euro è , ovviamente , del tutto infondata . 
Il Regno Unito non intende partecipare all ' euro , ma quando l ' euro sarà in circolazione i turisti saranno doppiamente protetti , poiché verranno loro offerti servizi in altri Stati membri alla stessa identica valuta alla quale sono già abituati ; le differenze di prezzo saranno quindi più trasparenti . 
Spero che la Commissione presenti la sua la relazione e che in futuro possa ricominciare da capo , avviando una valida e coerente politica del turismo in seno alla DG XXIII . 
Signor Presidente , desidero in primo luogo congratularmi con il relatore e con la commissione per i trasporti per avere assunto l ' iniziativa di attivare il Parlamento europeo nel settore del turismo , e ciò in contrapposizione con la tattica seguita dal Consiglio che , sottovalutando in pieno questo importantissimo settore , non si è degnato di occuparsi neppure di un programma d ' azione come Philoxenia , tant ' è vero che l ' ha sostanzialmente respinto . 
Per garantire un ' adeguata tutela della sicurezza e dei diritti del consumatore in ambito turistico , signor Presidente , è necessario un ripensamento dell ' intera politica del turismo attuata dall ' Unione e dagli Stati membri , andando a colpire l ' attuale monopolio instaurato nel settore da un ristrettissimo numero di grandi tour operator che drogano il mercato , incanalando il flusso turistico laddove ne otterranno il massimo profitto , ricattando le piccole e medie imprese e spadroneggiando sull ' infrastruttura turistica . 
Raramente il consumatore finale è informato dei propri diritti e , ciò che è più grave , egli riceve solitamente informazioni fuorvianti in merito ai servizi prestati tramite opuscoli pubblicitari imprecisi e a poco chiare condizioni di partecipazione a viaggi organizzati . 
Tale inaccettabile stato di cose danneggia un gran numero di cittadini europei che viaggiano all ' interno dell ' Unione , ma colpisce anche le piccole e medie imprese , che arrancano sotto le pressioni dei tour operator i quali , dando vita a cartelli di fatto con le grandi catene alberghiere , con le compagnie aeree e con le altre società di servizi turistici , in nome del profitto comprimono verso il basso i servizi prestati e , soprattutto , la qualità degli stessi . 
Ciò ha conseguenze negative tanto per il consumatore finale , quanto per i lavoratori del settore che , spesso , sono costretti a lavorare in condizioni inaccettabili incompatibili con qualunque contratto di categoria e da qualunque regolamentazione del lavoro . 
È senz ' altro indispensabile garantire ai turisti la trasparenza su prezzi e servizi , come viene proposto , così come la piena copertura delle spese sostenute in caso di insolvenza o di fallimento dell ' organizzatore . 
Tale garanzia , tuttavia , non andrà fornita a spese del turista , aumentando il prezzo finale e contraendo ulteriormente i servizi minimi previsti , e a esclusivo vantaggio dei grandi tour operator che potrebbero scorgere , in questo tipo di garanzia , una ghiotta occasione per speculare ulteriormente . 
Signor Presidente , è indubbio che si debbano offrire protezione e sicurezza ai turisti e assistenza in caso di necessità . 
Ma il turismo ha in sé anche un elemento di avventura : ecco perché al giorno d ' oggi i turisti si recano in Turchia , nell ' Europa dell ' est , in California e in altre parti del mondo . 
Desidero fare alcune osservazioni . 
La prima riguarda il tema della sussidiarietà . 
Mi riferisco in particolare ai paragrafi 13 e 31 . 
Nel paragrafo 13 si chiede la costituzione di un fondo di garanzia europeo . 
Ma siamo diventati matti ? 
Prenotiamo un viaggio nella città o nel paesino dove abitiamo ed è già tanto che esistano fondi di garanzia a livello nazionale . 
Nel paragrafo 31 si chiede l ' armonizzazione degli indennizzi per le vittime di reati che abbiano comportato lesioni fisiche . 
Mi sembra che ciò vada superi di gran lunga i limiti della sussidiarietà . 
Non mi appello di frequente al principio di sussidiarietà , ma in questo caso stiamo veramente esagerando . 
La seconda osservazione è la seguente . 
La presente relazione si preoccupa soprattutto dei turisti che viaggiano in aereo . 
Io non sono favorevole a un tale approccio . 
Guardiamo il paragrafo 8 : si richiede il risarcimento danni in caso di ritardo o reinstradamento . 
Già me lo immagino : regalare cento fiorini a tutti i turisti il cui volo ha avuto un ' ora di ritardo ! 
Al paragrafo 10 chiediamo un miglioramento degli slot per i turisti . 
Ho sentito i deputati lamentarsi di non riuscire ad arrivare a Strasburgo . 
Se miglioriamo gli slot per i turisti state pur sicuri che i vostri slot verranno spostati alle cinque del mattino . 
Infine , è inutile ripetere quanto ha già detto l ' onorevole Wijsenbeek sull ' euro . 
Il paragrafo 33 risulta completamente assurdo e su alcuni di tali paragrafi ho richiesto una votazione per parti separate . 
Signor Presidente , desidero congratularmi vivamente con l ' onorevole Aparicio Sánchez per la sua relazione . 
Non sono ringraziamenti formali perché penso davvero che la relazione sia esauriente e ben redatta . Oltre al concetto di cittadinanza europea si prevede il diritto ad un turismo sicuro e di qualità sia nell ' Unione che al suo esterno . 
Alla qualità del turismo europeo si è aggiunta una nuova prospettiva : l ' obbligo per i servizi prestati ai turisti di essere conformi agli impegni assunti fra le varie imprese fornitrici e il turista in veste di consumatore . 
Tuttavia occorre tenere presente che , pur essendo questo un vantaggio comparativo che aumenta la credibilità e la qualità , esso obbliga gli operatori turistici europei e gli enti governativi ad assumere nuove responsabilità . 
Il numero e la varietà delle proposte presentate sono talmente pregnanti che hanno dato origine fin d ' ora a due tendenze che spero avranno grandi ripercussioni in futuro . 
In primo luogo , è risultato evidente che la mancanza di una base giuridica nel Trattato ( nonché nella revisione del Trattato di Amsterdam ) per l ' industria turistica , impedisce o ostacola enormemente la realizzazione di qualsiasi programma volto ad aumentarne la competitività e la promozione . 
Il turista , invece , sarà sempre più tutelato e sostenuto attraverso la politica comune di tutela del consumatore . 
Come sottolineato nella relazione , occorre verificare che la legislazione esistente sia effettivamente rispettata e occorre aggiornarla e approfondirla . 
La responsabilità di questa situazione risiede in gran parte nelle associazioni di categoria che , contrariamente al Parlamento europeo , hanno esercitato pressioni sui rispettivi governi inducendoli a non includere l ' industria turistica nella revisione dei Trattati dell ' Unione europea . 
Il secondo aspetto particolarmente interessante della relazione è che subito dopo l ' approvazione in sede di commissione per i trasporti e il turismo , mi è stato chiesto in quanto presidente dell ' intergruppo « Turismo » , proprio dalle associazioni legate al settore , di organizzare una discussione congiunta con l ' onorevole Aparicio Sánchez che avrà luogo il prossimo 2 aprile . 
Invito fin d ' ora al dibattito la suddetta commissione e i deputati che desiderano approfondire il tema e mi congratulo con l ' onorevole Aparicio Sánchez per aver creato quest ' occasione grazie alla sua relazione . 
Signor Presidente , signor Commissario , onorevoli colleghe e colleghi , in Austria il turismo ha una lunga tradizione e in molte regioni rappresenta ormai un fattore economico di fondamentale importanza . 
Per questa ragione sono lieta che anche il Parlamento europeo si occupi maggiormente della tematica . 
Nel sottolineare il notevole contributo fornito dal turismo , in generale , all ' economica austriaca , vorrei far rilevare in particolare la sua rilevanza per le aree rurali . 
Lo « spazio rurale » non comprende soltanto l ' agricoltura , ma anche l ' artigianato , la distribuzione a livello locale , i servizi e , soprattutto , il turismo . 
Quest ' ultimo rappresenta una fonte di reddito supplementare , consente di migliorare le infrastrutture e previene lo spopolamento delle aree rurali . 
Il turismo nelle regioni meno sviluppate può inoltre dare impulso alla crescita economica . 
Anche le regioni transfrontaliere possono trarne vantaggio . 
In Austria è da tempo in atto un processo di ripensamento soprattutto nell ' ambito della tutela dell ' ambiente e della considerazione delle problematiche ambientali . 
Personalmente considero di fondamentale importanza preservare le risorse naturali . 
Concludendo , vorrei ribadire con forza la necessità di lottare insieme contro il turismo sessuale . 
Signor Presidente , questa è la seconda tornata consecutiva in cui il turismo assume un certo rilievo . 
Nella precedente tornata abbiamo discusso il tema « il turismo e l ' euro » , o viceversa ; in questa , il tema della « tutela dei turisti in quanto consumatori » tramite l ' interessante relazione dell ' onorevole Aparicio Sánchez , al quale esprimo il mio apprezzamento il lavoro svolto . 
Ritengo importante sottolineare soprattutto che la suddetta tutela passa attraverso la conoscenza e il rispetto dei contratti che i turisti sottoscrivono con le agenzie e gli agenti turistici e con i vettori . 
A questo proposito esistono situazioni inaccettabili che debbono essere prevenute ; sussiste per esempio la necessità di informazioni trasparenti sui prezzi , sulla validità , sulle modifiche e i rimborsi , sul peso autorizzato per i bagagli , eccetera . 
Per quanto attiene ai vettori aerei è importante la questione dell ' utilizzo di aerei di altre compagnie . Nel settore dei trasporti , in cui i problemi della sicurezza sono molto delicati , questo tipo di cambiamenti merita una attenzione particolare e ho tentato di porlo in rilievo nel parere espresso sui trasporti aerei e gli accordi di imprese . 
Anche il fenomeno dell ' overbooking , come afferma il relatore , richiede provvedimenti sia nel campo dei trasporti aerei che in quello alberghiero . 
In questo breve intervento vorrei far rilevare ancora due aspetti a cui fa riferimento anche il relatore e che ritengo rilevanti . 
Il primo è l ' attenzione che merita il turismo rurale , soprattutto per l ' impatto positivo che può avere nelle regioni periferiche e ultraperiferiche . 
A questo riguardo ritengo di enorme importanza sottolineare l ' importanza dell ' informazione culturale che deve essere associata a questo tipo di turismo . 
L ' altro aspetto riguarda un tipo di turismo che determina una grande affluenza stagionale e / o periodica , molto superiore a quella legata ai flussi turistici , di natura irregolare . Mi riferisco al turismo religioso , che può far sì che un villaggio di poche migliaia di abitanti veda aumentare la sua popolazione annuale fino a superare i cinque milioni . 
E ' il caso di Fatima , con tutte le conseguenze che ne derivano per i servizi sanitari di base . 
Si tratta pertanto di un tipo di turismo che merita attenzione e protezione particolari . 
Infine , nel trattare il problema della tutela dei turisti , non posso esimermi di ricordare in questo momento alcuni aspetti alquanto negativi , dai quali il turismo vero e proprio deve essere liberato e che sono all ' origine dell ' autodifesa della società nei confronti di un certo tipo di turista . 
Mi riferisco al turismo legato alla pedofilia , confinato nel dimenticatoio ma che non può essere giustificato per nessun motivo e che non può essere tollerato soltanto in quanto fonte di valuta . 
Signor Presidente , la prossima estate saranno passati due anni dalla tragedia nel campeggio spagnolo di Biescas in cui morirono ottantasei persone e molte rimasero ferite . 
La settimana scorsa il presidente di Alliance Internationale de Tourisme ha presentato alla Commissione una relazione contenente una serie di raccomandazioni sulla necessità di migliorare la sicurezza nei campeggi con l ' adozione di norme di sicurezza comuni per le piazzole , la suddivisione del campeggio , i sistemi di allarme , l ' illuminazione di emergenza e i piani di evacuazione . 
La mia prima domanda è la seguente : quando riceveremo una risposta dalla Commissione in merito e verranno presentate proposte volte a garantire un livello adeguato di sicurezza nei campeggi europei ? 
La mia seconda domanda è la seguente : quando riceveremo i risultati dello studio sull ' overbooking negli hotel ? 
La Commissione è in grado di presentarci una valutazione del codice di buona condotta relativo all ' overbooking concordato qualche anno fa fra un gruppo di tour operator e la federazione europea degli hotel e dei ristoranti ? 
Signor Presidente , il turismo è una delle industrie con maggiore peso economico nell ' Unione europea . 
Pur essendo fra i sostenitori dei vantaggi dell ' autoregolamentazione fra settori professionali , so che non è possibile garantire la competitività europea del settore senza un ' intervento dell ' Unione nei casi specifici . 
L ' esplosione del settore , prevista per i prossimi anni , produrrà molteplici problemi . Ciò richiede l ' intervento dell ' Unione su vari aspetti . 
Occorre valutare l ' adempimento delle direttive e dei regolamenti esistenti , collegare le misure in campo turistico con quelle di tutela del consumatore promuovendo la collaborazione fra la DG XXIII e la DG XXIV , garantire il rapido accesso di turisti e professionisti del turismo alla giustizia , creare forme di arbitrato per i conflitti intracomunitari . 
Occorre inoltre riunire tutta la legislazione comunitaria esistente e diffonderla su ampia scala a tutti i potenziali utilizzatori , sostenere e istituire un « premio europeo del turismo » che valorizzi il turismo sostenibile , stimolare lo studio di misure destinate a promuovere il turismo intracomunitario . 
Occorre infine introdurre misure volte a promuovere il turismo nelle regioni interne e ultraperiferiche dell ' Unione , come le isole atlantiche , in cui l ' attività turistica rappresenta anche il 75 percento della loro economia . 
Signor Presidente , il mio collega , Christos Papoutsis , si rammarica di non poter essere presente per rispondere a questa relazione a causa di importanti impegni di lavoro . 
Senza dubbio , come è sua abitudine , scriverà all ' onorevole Cornelissen per rispondergli sui tre punti sollevati nel suo intervento . 
Sono tuttavia molto lieto di avere l ' opportunità di sostituire il Commissario Papoutsis oggi , in quanto la relazione dell ' onorevole Aparicio Sánchez sul miglioramento della sicurezza , dei diritti dei consumatori e delle norme commerciali nel settore del turismo , riveste grande interesse per i cittadini dell ' Unione e per me in qualità di Commissario per i trasporti . 
Se pensiamo che soltanto l ' anno scorso più della metà della popolazione dell ' Unione si è recata in vacanza e che i dati indicano che tale tendenza è in aumento , appare naturalmente di estrema importanza prestare la massima attenzione ai diritti del turista in quanto consumatore . 
E ' normale e giustificato preoccuparsi dei turisti , che possono essere oggetto di attacchi criminali , subire ritardi , inconvenienti e disagi eccessivi dovuti all ' ' interruzione dei viaggi , all ' inefficienza commerciale o alla disonestà . 
In tutte queste situazioni i cittadini debbono poter contare sulla certezza del diritto e su una rapida riparazione . Le imprese e le amministrazioni che dimostrano di impegnarsi per porre rimedio a tali difficoltà consolideranno , ovviamente , la loro reputazione . 
Per fortuna , la maggior parte dei turisti non compie esperienze tragiche o difficoltose e i professionisti del settore e le autorità pubbliche continuano ad adoperarsi per migliorare la qualità dei servizi e per poter raggiungere livelli più elevati . 
Come afferma il relatore , onorevole Sánchez , la qualità e la competitività nel turismo sono totalmente interdipendenti e la sicurezza in senso lato ne rappresenta un elemento essenziale . 
Molti organizzatori di vacanze riconoscono che la gestione integrata della qualità è fondamentale per il successo delle loro proposte e sono consapevoli del fatto che inadempienze in uno degli anelli di tutta la catena , dal viaggio al soggiorno , incidono sulla percezione generale del turista . 
Questo è uno dei fattori che hanno indotto quest ' anno la Commissione a intraprendere tre studi completi sulla gestione integrata della qualità dedicati in particolare a destinazioni costiere , urbane e rurali e a organizzare una grande conferenza sul tema sotto la Presidenza austriaca . 
Utilizzeremo i risultati di questi studi come base per promuovere la diffusione delle prassi migliori e delle informazioni . 
Leggendo la relazione dell ' onorevole Sánchez e ascoltando il suo intervento , in cui ha fatto ribadito la stessa considerazione , mi ha colpito in particolare la sua osservazione secondo la quale , nella maggior parte dei casi , ai turisti nell ' Unione europea non manca la legislazione appropriata ma l ' informazione e quindi sono d ' accordo sulla necessità di migliorare la qualità dell ' informazione rivolta ai turisti . 
Certamente nessuno si sorprenderà se dico che in questo , come in altri campi , la Commissione non intende proporre una legislazione relativa ai problemi del consumatore qualora essi possano essere risolti a livello di Stato membro e di settore . 
Nel contempo , tuttavia , laddove sia possibile apportare dei miglioramenti , forieri di vantaggi , proporremo cambiamenti legislativi e ovviamente continueremo a controllare attivamente l ' applicazione delle disposizioni esistenti come pure la diffusione delle buone prassi . 
La relazione riconosce , cortesemente , che la Commissione si è attivata in parecchi settori importanti ai fini della tutela dei turisti in qualità di consumatori . 
Avrei voluto esporre talune rilevanti iniziative intraprese , ma il poco tempo a disposizione mi impedisce purtroppo di delineare un quadro completo della situazione . 
Basti tuttavia ribadire che continueremo a sostenere lo sviluppo del mercato interno e , qualunque sia il mezzo di trasporto , a porre l ' accento sulla sicurezza , la trasparenza , l ' informazione chiara e l ' equità . Inoltre , ci proponiamo di penalizzare l ' inefficienza , causa di serie difficoltà per i viaggiatori . 
La proposta della Commissione di emendare il regolamento sul sistema di compensazione per il rifiuto di imbarco , per esempio , ha lo scopo di rafforzare i diritti dei viaggiatori delle linee aeree tramite la corresponsione di un compenso maggiore che dovrebbe essere pagato immediatamente al banco del check - in e rafforzando l ' obbligo della compagnia aerea di informare il passeggero dei suoi diritti . 
Inoltre , l ' onorevole Sánchez sarà lieto di sapere che visto che per i pacchetti tutto compreso esistono già forme di tutela in caso di fallimento dell ' organizzatore , conformemente alla direttiva sui viaggi tutto compreso , la Commissione ha ora all ' esame la possibilità di creare un sistema di tutela anche per il passeggero che usufruisce unicamente del posto aereo in caso di fallimento delle compagnie aeree . 
In queste e altre applicazioni della politica di tutela dei consumatori , ci stiamo impegnando per migliorare l ' informazione ad essi rivolta . Vedo che il tempo di parola a mia disposizione sta per terminare e quindi non mi dilungherò oltre su questi aspetti . 
Vorrei inoltre ricordare che anche l ' onorevole Sánchez ha riconosciuto che la Commissione si è adoperata a favore dei turisti disabili , specialmente per quanto riguarda la diffusione delle informazioni atte a facilitare il miglioramento delle condizioni per i disabili in viaggio . Il migliore esempio di questo impegno è il manuale del 1997 su un più facile accesso all ' Europa per i turisti portatori di handicap . 
La discussione è chiusa . 
La votazione si svolgerà domani , alle 12.00 . 
Diritti aeroportuali 
L ' ordine del giorno reca la discussione sulla relazione ( A4 - 0088 / 98 ) , presentata dall ' onorevole Väyrynen a nome della commissione per i trasporti e il turismo , sulla proposta di direttiva del Consiglio relativa ai diritti aeroportuali ( COM ( 97 ) 015 . 
C4 - 0362 / 97 - 97 / 0127 ( SYN ) ) . 
Signor Presidente , la proposta di direttiva sui diritti aeroportuali non si prefigge di uniformarli , bensì di applicare tre principi : la trasparenza , l ' aderenza ai costi e la non discriminazione . 
La direttiva mira a porre in essere un sistema nel cui ambito quanti forniscono i servizi aeroportuali e quanti ne usufruiscono possano negoziare sia il livello di diritti aeroportuali che quello di servizi messi a disposizione . 
Elaborando la presente relazione ho riflettuto sull ' utilità e sulla necessità della direttiva proposta . 
A mio giudizio , il Parlamento europeo dovrebbe avere sempre un atteggiamento critico nei confronti della necessità di nuova normativa comunitaria . 
La conclusione a cui sono giunto è che una direttiva sui diritti aeroportuali non è necessaria , ma può tuttavia essere utile , a condizione che il suo contenuto sia vagliato con cura . 
La proposta della Commissione si basa su un compromesso fra il punto di vista degli aeroporti e delle compagnie aeree , da un lato , e quello dei vari Stati membri , dall ' altro . 
La direttiva può dar luogo ad un accordo solo a patto che l ' equilibrio permanga e tale è il punto di partenza negli emendamenti , compresi quelli di compromesso , che ho proposto . 
In seguito ai risultati delle votazioni , la commissione ha respinto , ad esigua maggioranza , taluni emendamenti di compromesso negoziati sotto la direzione del relatore . 
L ' attuale formulazione della relazione , risultato delle votazioni , non è a mio parere accettabile e nella votazione finale solo una scarsa maggioranza si è espressa a favore dell ' approvazione del documento , mentre quasi la metà dei membri della commissione si è astenuta . 
A mio parere è ancora più deplorevole il fatto che la proposta di conciliazione relativa alle reti aeroportuali nazionali e ai sistemi aeroportuali locali , ovvero all ' art . 
4, sia stata respinta in sede di votazione a parità di voti . Grazie alla maggioranza di un voto è stato invece possibile approvare la proposta secondo la quale nei grandi aeroporti dei paesi periferici si potrebbero stabilire diritti aeroportuali più elevati per i voli interni , allo scopo di sostenere economicamente gli aeroporti minori . 
Ciò è contrario ad un principio fondamentale della direttiva , quello della non discriminazione , che stabilisce diritti dello stesso livello sia per i voli interni che per quelli all ' interno dell ' Unione europea . 
Reputo assolutamente necessario che nella direttiva sia approvato il sistema in vigore fra l ' altro in Spagna , in Portogallo , in Grecia , in Irlanda , in Finlandia e in Svezia e che unisce gli aeroporti di ciascun paese in una rete aeroportuale nazionale nel cui ambito è possibile derogare all ' aderenza dei costi di ogni aeroporto e stabilire , per ragioni di politica regionale , diritti moderati anche negli aeroporti di dimensioni più ridotte . 
Ritengo deplorevole il fatto che la maggioranza della commissione miri a integrare la direttiva di un regime di sanzioni applicabili in caso di violazione di quanto essa dispone , come altresì di un regime nel cui ambito , in caso di controversia , i diritti verrebbero stabiliti mediante una procedura di conciliazione vincolante o addirittura mediante un esame della Corte di giustizia o un processo amministrativo - giuridico . 
Tali particolari non sono , a mio giudizio , adeguati al carattere della direttiva proposta e con ogni probabilità non otterranno il sostegno unanime del Consiglio dei ministri . 
Faccio appello a voi , onorevoli colleghi , affinché la relazione venga migliorata in plenaria . 
Molte importanti votazioni si sono concluse a parità di voti o con una maggioranza di scarsissima entità ; ritengo perciò che nella votazione in plenaria sia possibile dare una formulazione accettabile alla relazione . 
Desidero in conclusione ringraziare la presidenza e i membri della commissione per i trasporti della costruttiva collaborazione nell ' esame della presente relazione , ma , come ho affermato , auspico che nelle votazioni il contenuto del documento sia in talune sue parti modificato e migliorato . 
Signor Presidente , la relazione sulla proposta di direttiva relativa ai diritti aeroportuali si è rivelata delicata e complessa per la commissione per i trasporti e il turismo . Il relatore ha tentato di conciliare le varie esigenze e sistemi vigenti nei 15 Stati membri e in sede di commissione competente ha presentato una buona soluzione . 
Purtroppo , come egli stesso ha dichiarato , molti fattori chiave sono andati perduti per pochi voti e quindi la relazione finale di compromesso rischia di non piacere a nessuno . 
Il gruppo del partito del socialismo europeo tenterà quindi di ripristinare alcuni degli aspetti contenuti nella relazione originaria . 
Ci sono molti punti sui quali vorrei formulare qualche osservazione . 
All ' articolo 1 si definiscono le dimensioni minime degli aeroporti che rientrano nella direttiva . 
Sono state fatte varie cifre sul movimento , che andavano da cinque milioni di passeggeri ai 25.000 proposti dall ' Esecutivo ; in sede di commissione , il gruppo del partito del socialismo europeo ha prospettato almeno due milioni di passeggeri oppure 50.000 t di merci . 
Poiché questa direttiva fa parte di una raccolta di leggi volte a trattare i vari aspetti aeroportuali , riteniamo sia necessaria una certa coerenza e le dimensioni che abbiamo scelto sono consone a quelle contemplate nella direttiva di base . 
Sullo stesso articolo sosteniamo la decisione del relatore di introdurre il concetto di reti aeroportuali nazionali . 
Personalmente sono d ' accordo con chi invece vi si oppone ma , come è stato chiaramente spiegato dal relatore , dobbiamo ammettere che il sistema di finanziamenti incrociati a favore degli aeroporti più piccoli può contribuire a favorire la coesione sociale ed è ampiamente diffuso sia all ' estremo nord che all ' estremo sud dell ' Unione . 
Al fine di giungere a un accordo va appoggiata l ' inclusione delle reti aeroportuali nazionali , strutturandone e rafforzandone al contempo le eventuali condizioni d ' uso . 
Andrebbero consentiti i finanziamenti in contanti qualora l ' aeroporto principale fosse congestionato e lo Stato volesse sviluppare un aeroporto regionale alternativo oppure quando l ' aeroporto regionale fa assegnamento sui collegamenti con lo scalo nazionale per gran parte della propria attività . 
Tuttavia sono contrario al tentativo del gruppo PPE di limitare i sistemi aeroportuali nazionali alle aeree periferiche o ai voli nazionali . 
Sono a favore dell ' emendamento di compromesso originario n . 3, che riguardava taluni cambiamenti all ' articolo 4 ( 1 ) . 
E ' importante che aeroporti gestiti come entità commerciali mantengano la flessibilità che consente loro di utilizzare le entrate non aeroportuali per finanziare , a loro discrezione , i costi . 
Pertanto l ' articolo 4 ( 1 ) dovrebbe includere questa frase : » Per stabilire il livello globale dei diritti , l ' ente gestore di un aeroporto può tener conto interamente o parzialmente delle entrate dell ' aeroporto non derivanti dai diritti aeroportuali » . 
Più importante ancora è ripristinare i cambiamenti fra l ' emendamento di compromesso n . 
3 e il n . 9, segnatamente quello che ammette le spese per finanziamenti su cui vi è l ' esplicito consenso della maggioranza degli utenti e dei loro rappresentanti conformemente alle condizioni di consultazione previste all ' articolo 7 . 
Riferirsi al testo originale proposto dalla Commissione è ambiguo e condurrebbe effettivamente a sostanziali ritardi negli ampliamenti . 
Per esempio , nel Regno Unito , la BAA dovrà finanziare i lavori d ' avanzamento per il costo dell ' indagine sul Terminal 5 . 
Gli utenti accettano che i costi vengano recuperati tramite i diritti aeroportuali a prescindere dalla continuazione dell ' ampliamento perché appoggiano il progetto . 
Se tali costi non potessero essere ricuperati gli aeroporti non sarebbero incentivati a investire in nuove espansioni . 
Infine sono favorevole alla proposta di consultazione presentata dal relatore . 
Sono contrario alle penali e il nostro gruppo voterà contro quest ' idea di penali che comunque verrebbero pagate solo dagli aeroporti ; per quanto attiene alle date di attuazione concordiamo con la proposta originale della Commissione . 
Signor Presidente , desidero iniziare con un ringraziamento al relatore Väyrynen per il lavoro molto costruttivo che ha dedicato alla presente relazione . 
In un mondo in cui il numero di viaggi non fa che crescere , gli aeroporti svolgono un ruolo sempre più importante . 
Si tratta di un ' evoluzione destinata a continuare : oggi assistiamo a una crescita del numero di passeggeri dell ' ordine del 4 o del 5 percento annuo , che comporterà il raddoppio delle cifre odierne negli anni immediatamente successivi al 2010 . 
I diritti aeroportuali hanno , in tale contesto , un ruolo rilevante . 
Un aeroporto gestisce installazioni e servizi aeroportuali . 
I diritti corrisposti dalle compagnie aeree includono una compensazione per la fruizione di tali servizi e installazioni . 
Nell ' attuale proposta di direttiva la Commissione manifesta l ' ambizione di mettere a punto soluzioni comuni a tutta l ' Unione , il che è naturalmente positivo . 
Allo stato attuale si riscontrano grandi differenze tra i diversi sistemi di corresponsione dei diritti aeroportuali . 
Le differenze non esistono solo tra paesi diversi , ma persino , in taluni casi , tra aeroporti di uno stesso paese . 
Poiché una parte cospicua del traffico aereo ha luogo tra Stati membri , è naturale ambire , nella misura del possibile , a un sistema comune e unitario . 
La presente relazione contiene proposte a mio avviso improcrastinabili . 
In diversi contesti , nei vari paesi possono darsi situazioni molto eterogenee . 
Per esempio , diversa sarà la situazione di un paese densamente popolato rispetto a quella di un paese in cui gran parte del territorio presenta invece un popolamento diradato . 
Un ' altra distinzione di grande importanza è quella tra i paesi posti al centro dell ' Unione e quelli situati in posizione periferica . 
Tale eterogeneità di situazioni va tenuta in debita considerazione . 
La Finlandia e la Svezia sono due tra i paesi in cui , in questa accezione , esistono situazioni ben diverse rispetto alla maggior parte degli altri Stati membri . 
Anche la Commissione lo ha in parte riconosciuto , ma lo ha fatto , a mio avviso e anche secondo il gruppo PPE , in modo inopportuno : la relativa disposizione , infatti , dovrebbe riguardare soltanto gli Stati membri periferici e valere solo per il traffico aereo interno . 
Quest ' ultima mi pare un ' importante questione di principio : ciò che interessa il traffico interno , infatti , dovrebbe essere lasciato all ' apprezzamento degli Stati stessi . 
Mi pare infatti ben diverso il caso di un viaggiatore che voli da Londra Heathrow all ' aeroporto Arlanda di Stoccolma senza mai mettere piede in altri aeroporti svedesi . 
Perché questo viaggiatore dovrebbe contribuire a finanziarli , allora ? 
Alla luce di ciò , la limitazione che abbiamo proposto per l ' articolo 4 mi pare essenziale . 
Signor Presidente , i principi contenuti nella proposta di direttiva della Commissione sono la non discriminazione , l ' aderenza ai costi e la trasparenza . 
Occorre però intendersi sul contenuto di queste regole e sulla loro applicazione . 
La trasparenza non può essere a senso unico . 
Lo scambio d ' informazioni tra i vettori aerei e gli enti gestori dell ' aeroporto deve fondarsi su una autentica reciprocità . 
Non può riguardare soltanto gli enti gestori degli aeroporti che invece , insieme alle compagnie aeree , hanno tutto da guadagnare a cercare di essere complementari . 
Su questo punto la relazione dell ' onorevole Väyrynen comporta qualche rischio perché vuole spingersi oltre le proposte della Commissione , in particolare negli articoli n . 6 e n . 
7 che danno alle compagnie aeree i mezzi per esercitare forti pressioni sulla gestione e addirittura sugli investimenti degli aeroporti . Questi ultimi debbono poter mantenere il controllo dei diritti aeroportuali , tanto più che rappresentano per molti di essi una quota importante del loro giro d ' affari . 
A questo proposito occorre sottolineare che la soppressione del duty free priverebbe gli aeroporti di risorse essenziali , a prescindere poi dalle gravi conseguenze sull ' occupazione . 
Il duty free deve essere mantenuto e sono lieto che i Ministri dei trasporti abbiano chiesto uno studio sulle conseguenze economiche e sociali di tale misura . 
Inoltre gli aeroporti debbono realizzare investimenti considerevoli , scaglionati su diversi anni . Per dare un ' impostazione coerente occorrono una maggiore flessibilità e il rispetto del principio di sussidiarietà . 
Gli Stati membri hanno la responsabilità di contribuire a un assetto solidale del territorio e al rispetto dell ' ambiente . 
In tal senso debbono disporre di poteri reali in termini di fissazione dei diritti aeroportuali per garantire il principio essenziale della perequazione . 
Lo stesso vale per tutte le altre infrastrutture dei trasporti : ferrovia , porti , autostrade e per la consultazione . 
La consultazione è necessaria , ma in caso di disaccordo fra gli utenti e gli enti gestori degli aeroporti il ruolo arbitrale incombe all ' autorità pubblica nazionale . 
Per questa ragione siamo contrari agli emendamenti all ' articolo n.7 che la spogliano di questo ruolo . 
Signor Presidente , desidero fare due osservazioni ; la prima riguarda l ' articolo 1 in cui la commissione per i trasporti e il turismo ha limitato notevolmente il campo di applicazione della direttiva portando il numero di passeggeri da 250.000 a un milione . 
Devo dire che me ne sfugge la ragione , anzi , mi sembra controproducente . 
La seconda osservazione è la seguente : in sede di commissione per i trasporti e il turismo non si è riusciti a porre maggiormente in rilievo la componente ambientale nei diritti aeroportuali , sebbene all ' articolo 5 figuri una piccola apertura in questo senso . 
Ho presentato nuovamente un emendamento in proposito poiché ritengo che si debba tenere conto del fattore dell ' impatto ambientale nella determinazione dei diritti aeroportuali . 
Per concludere , è indubbio che alcuni aeroporti abbiano un impatto maggiore di altri , essendo situati in aree più densamente popolate . Anche questo aspetto andrebbe preso in debita considerazione . 
Pertanto mi auguro che il mio emendamento venga accolto favorevolmente . 
Signor Presidente , da uno studio condotto dalla Commissione europea si evince che i diritti aeroportuali all ' interno della Comunità sono troppo elevati rispetto ai costi dei servizi prestati , anzi , vengono applicati in maniera discriminatoria e non trasparente . 
Tale studio della Commissione conferma una ricerca indipendente della Cranfield University , che giunge alla conclusione che i diritti aeroportuali all ' interno dell ' Unione sono del 40 % più elevati rispetto agli Stati Uniti . 
La proposta di basare i diritti aeroportuali nell ' Unione sul principio della parità di trattamento per a parità di servizio è sicuramente giustificata , come lo è l ' idea che il prelievo debba essere in relazione alle spese incorse e di rendere quest ' ultime più trasparenti . 
Tuttavia ho qualche difficoltà ad accettare il modo con cui la Commissione elabora tali principi . 
La formulazione « in congruo rapporto al costo globale » è troppo vaga . Inoltre , essendo gli stessi Stati membri a determinare che cosa si intende per congruo rapporto , ci vorrà parecchio tempo prima che i diritti aeroportuali rispecchino i costi reali . 
Nemmeno la distinzione in base ai costi esterni ammessa dalla Commissione incontra il mio favore . 
Concordo pienamente con il principio secondo cui i costi ambientali debbano essere addebitati all ' utente . Ma in tal caso la Commissione deve innanzi tutto elaborare un quadro che indichi in che modo deve avvenire l ' addebito dei costi , per evitare decisioni arbitrarie . 
Guardo con favore al Libro verde dal titolo « Verso prezzi più onesti e mirati nel trasporto aereo » . 
Mentre io mi sento in dovere di esprimere qualche rimprovero alla Commissione in ordine all ' elaborazione dei principi , la commissione per i trasporti e il turismo non sembra prendere sul serio tali principi . 
La rete aeroportuale nazionale chiesta dalla commissione per i trasporti e il turismo rende impossibile far pagare all ' utente l ' uso delle infrastrutture e dei servizi . 
Il sistema proposto equivale a un sistema di sussidi incrociati fra gli aeroporti . 
La commissione per i problemi economici e monetari e la politica industriale nel suo parere afferma giustamente che ciò distorcerebbe ulteriormente la concorrenza fra gli aeroporti . 
Inoltre , la commissione per i trasporti e il turismo viola il principio della parità di trattamento a parità di servizio , quando nell ' emendamento n . 10 permette agli Stati membri periferici di differenziare fra voli interni e voli internazionali . 
Tale proposta non è conforme alle norme relative al mercato unico . 
Anche su questo punto mi ritrovo nel parere della commissione per i problemi economici e monetari e la politica industriale , che dice che al momento di stabilire i diritti aeroportuali non importa se si tratta di un volo interno , intracomunitario oppure di un volo proveniente da un paese terzo . 
Signor Presidente , gli aeroporti svolgono un ruolo rilevante per la vita economica dell ' Unione e quelli regionali sono di importanza cruciale . 
Nella mia regione , la Scozia , uno studio sull ' occupazione , il benessere e le attività economiche prodotte dagli aeroporti , soprattutto con il turismo , ha rivelato dati statistici molto significativi secondo i quali nel 1996 gli aeroporti di Glasgow , Edimburgo e Aberdeen hanno generato attività per 1 miliardo e 400 milioni di sterline e che da esse dipendono 20.000 posti di lavoro negli stessi aeroporti e nel turismo . 
Se ne deduce , pertanto , che gli aeroporti regionali sono importanti nell ' Unione . 
La relazione in esame concerne la questione dei diritti aeroportuali e sono d ' accordo con l ' onorevole Megahy quando afferma che contiene molti errori e lacune . 
La proposta originale della Commissione è ovviamente migliore , mentre la relazione finale è un ' accozzaglia di punti e potrebbe davvero essere modificata . 
L ' aspetto saliente cui hanno accennato anche i colleghi che mi hanno preceduto è la questione delle aree periferiche . 
Anch ' io , come la onorevole Ewing , credo si dovrebbe parlare di aeroporti periferici e non di Stati periferici perché , considerando le dimensioni minime votate dal PPE in sede di commissione competente , significherebbe che i piccoli aeroporti come quelli usati dagli onorevoli Hume , Ewing e Gerry Collins , rientrerebbero tutti nella legislazione in oggetto . Si tratta di piccolissimi aeroporti che tuttavia sono essenziali per l ' economia delle rispettive regioni . 
Quindi è fondamentale optare per le dimensioni più elevate suggerite dal gruppo del partito del socialismo europeo . 
Signor Presidente , sono molto lieta di esprimere il mio appoggio alla relazione dell ' onorevole Väyrynen e alla proposta della Commissione . 
Una direttiva del genere è senz ' altro necessaria ma non dovrebbe imporre restrizioni alle operazioni commerciali degli aeroporti oppure oneri amministrativi inutili per gli aeroporti stessi o i loro gestori . 
L ' aspetto davvero saliente è la necessità di migliorare il livello dei servizi lasciando che gli aspetti commerciali vengano definiti dagli aeroporti in consultazione con le linee aeree e le pertinenti organizzazioni di utenti . 
Il punto determinante sul quale volevo richiamare l ' attenzione sia della Commissione che del relatore è che i limiti per l ' applicazione della direttiva sono troppo bassi , specialmente per i passeggeri : per quest ' ultimi il limite andrebbe senz ' altro fissato a 1 milione . 
L ' attuale proposta di direttiva risulta carente nel garantire la trasparenza degli accordi negli aeroporti e la consultazione degli utenti , aspetti che noi di questo Parlamento vorremmo invece fossero tenuti in considerazione . 
Signor Presidente , sono molto grato al relatore , onorevole Väyrynen per il lavoro approfondito e per il suo atteggiamento cooperativo . 
Spero di poter fare altrettanto nel rispondere ai diversi punti interessanti sollevati nel corso della discussione , in particolare dalla onorevole Ewing . 
Se non rispondo però non è perché non sia riuscita a fare breccia nel mio cuore , ci era riuscita tanto tempo fa , ma semplicemente perché non ne ho il tempo . 
Pertanto risponderò per iscritto a ognuna delle domande che mi ha posto . 
Questa proposta tenta di fare dei tre principi riconosciuti internazionalmente dell ' aderenza ai costi , della trasparenza e della non discriminazione la base per l ' imposizione di diritti aeroportuali agli utenti degli aeroporti dell ' Unione e naturalmente sono lieto che la commissione per i trasporti e il turismo condivida questi stessi obiettivi . 
Per amore di chiarezza desidero affrontare uno alla volta gli emendamenti . 
Fatte salve alcune modifiche redazionali , la Commissione può accettare gli emendamenti nn . 1, 2, 3, 4 e 6 . 
L ' emendamento n . 5 si riferisce all ' idea delle reti aeroportuali nazionali ma la coesione , giustificazione principale per questi tipi di reti , non figura nell ' emendamento proposto e pertanto debbo respingerlo . 
Sono inoltre lieto di constatare un consenso , anche se ascoltando la discussione si potrebbe credere il contrario , sul movimento di 1 milione di passeggeri come limite generale per l ' applicazione dei principi basilari e quindi posso accettare la parte relativa a questo aspetto dell ' emendamento n. 8 . 
Il nuovo riferimento alle reti dell ' articolo 1 è comunque fuori luogo , come peraltro è stato riconosciuto anche dalla commissione competente negli emendamenti successivi , dove le questioni del finanziamento incrociato e delle reti aeroportuali sono trattate separatamente . 
Sono pertanto obbligato a respingere parte dell ' emendamento n . 8 e l ' emendamento n. 18 . 
Posso accogliere gli emendamenti nn . 9 e 21, fatte salve alcune modifiche redazionali ed eccetto il riferimento ai servizi di carico nella definizione dei diritti aeroportuali . 
Una delle questioni più spinose della proposta concerne , ovviamente , le condizioni di finanziamento incrociato fra gli aeroporti grandi e quelli piccoli facenti parti della stessa rete , come prevedono l ' articolo 4 del progetto di direttiva e gli emendamenti nn . 
10, 20 e 26 . La Commissione accetta naturalmente l ' idea di definire le reti aeroportuali ma , per quanto attiene a questi emendamenti , la Commissione non può accettare di lasciare totalmente aperta la possibilità di finanziamento , cioè l ' imposizione di tariffe più elevate del normale agli aeroporti principali , senza l ' applicazione di condizioni o di salvaguardie per il finanziamento incrociato . 
Prassi di questo tipo possono condurre ad abusi . 
Tuttavia la Commissione non può nemmeno pensare di escludere completamente tali prassi o di limitarle solo ai voli nazionali . 
Talune pratiche di finanziamento incrociato esplicite e trasparenti possono essere importanti e anzi in alcuni casi possono giovare alla maggior parte dei vettori degli aeroporti principali , dato che tutte le compagnie ricevono passeggeri da altri voli in coincidenza che non esisterebbero se non ci fossero gli aeroporti più piccoli . 
Inoltre , limitare gli accordi di finanziamento incrociato ai voli nazionali , significherebbe infrangere il principio della non discriminazione . 
Per quanto concerne le modulazioni dei diritti aeroportuali , sono d ' accordo con l ' idea dei diritti ambientali collegati unicamente a problemi locali . 
Questo è , peraltro , lo spirito della nostra proposta , ma non posso accogliere l ' emendamento n . 
11 in quanto riguarda soltanto costi ambientali specifici e tangibili . Il Parlamento sa che in molti aeroporti le modulazioni sono utilizzate come strumenti per intervenire sui problemi legati al rumore , all ' inquinamento o alla congestione e rappresentano il modo pratico per garantire che gli utenti paghino per le pressioni che impongono e per le attrezzature che scelgono di utilizzare . 
Certamente nella proposta della Commissione occorre che questi tipi di modulazione dei diritti siano neutri dal punto di vista delle entrate e non fonte supplementare di reddito per gli aeroporti . In tal modo gli interessi degli utenti sono salvaguardati tramite un sistema equo e trasparente . 
Comunque in linea di principio posso accettare il chiarimento fornito sulle riduzioni . 
Per quanto concerne l ' emendamento n.12 sull ' articolo 6, posso accettare taluni chiarimenti redazionali , ma non l ' obbligo per tutti gli aeroporti d ' Europa di fornire le loro informazioni in formato standard . 
La vostra Assemblea sa perfettamente che la nostra proposta non ha lo scopo di armonizzare il settore aeroportuale europeo , ma semplicemente di garantire chiarezza e trasparenza nella fissazione dei diritti aeroportuali . 
L ' emendamento n . 13 sull ' articolo 7 concernente le procedure di consultazione prevede un organo arbitrale indipendente . 
A questo proposito sorge tuttavia un problema giuridico poiché una siffatta autorità potrebbe soppiantare il sistema giudicante nazionale e in ultima analisi diventerebbe interprete del diritto comunitario . 
La Commissione non può essere d ' accordo sebbene le nostre preoccupazioni per quanto attiene a questo articolo siano limitate alla nozione di arbitro e la parte principale dell ' emendamento sia un chiarimento assolutamente necessario del nostro testo . 
Gli emendamenti nn . 14, 15 e 24 riguardano i tempi e puntano a ridurre di due anni il calendario previsto per l ' applicazione della direttiva . 
La ragione della data da noi proposta è di evitare conflitti con l ' applicazione della direttiva in loco . 
Sono certo che dopo riflessione il Parlamento coglierà il senso pratico delle date proposte . 
Gli emendamenti restanti posso trattarli rapidamente : accogliamo gli emendamenti nn . 
16, 17, 22 e 23, ma non l ' emendamento n . 19, perché la sua formulazione diluisce il principio di non discriminazione in modo inaccettabile . 
Infine debbo respingere l ' emendamento n . 25, perché l ' obiettivo della direttiva non è di penalizzare il settore dei trasporti aerei , ma di fornire un ambito equilibrato per garantire i principi fondamentali . 
In generale , gli emendamenti presentati sono stati molto costruttivi , anche quelli che non ho potuto accogliere ; certamente si concentrano sui risultati che vogliamo conseguire tramite questa direttiva e sono quindi molto grato per le opinioni espresse . 
Posso solo sperare che il Consiglio esamini la questione in modo altrettanto positivo e costruttivo come ha fatto il Parlamento . 
Sono grato anche al relatore e ai suoi colleghi e mi spiace soltanto che la risposta abbia richiesto tanto tempo , ma penso sia inevitabile quando gli emendamenti sono specifici e riguardano questioni tecniche . 
La discussione è chiusa . 
La votazione si svolgerà domani , alle 12.00 . 
Contrassegno di parcheggio per i disabili 
L ' ordine del giorno reca la raccomandazione per la seconda lettura ( A4 - 0098 / 98 ) , della commissione per i trasporti e il turismo , sulla posizione comune definita dal Consiglio in vista dell ' adozione della raccomandazione del Consiglio su un contrassegno di parcheggio per disabili , accompagnata dal testo della motivazione ( C4 - 0033 / 98 - 95 / 0353 ( SYN ) ) ( Relatore : onorevole Megahy ) . 
Signor Presidente , nell ' Unione europea ci sono milioni di disabili e molti di loro dipendono dall ' automobile per i trasporti . 
Tutti gli Stati membri garantiscono a queste persone qualche agevolazione per il parcheggio dell ' automobile grazie al contrassegno di parcheggio per disabili . 
Le regole e le disposizioni per il rilascio e l ' uso di tali contrassegni sono definite dagli Stati membri ; questa raccomandazione rispetta giustamente la loro competenza in materia . 
Tuttavia , in un ' Unione europea in continua evoluzione , i disabili debbono poter godere degli stessi diritti degli altri cittadini , come la libera circolazione su tutto il territorio dell ' Unione che la raccomandazione in esame rende possibile per coloro che posseggono il contrassegno di parcheggio . 
Attualmente , per esempio , non è certo che una vettura tedesca o britannica che esibisca il contrassegno nazionale e parcheggi negli spazi delimitati dalle strisce gialle a Strasburgo o a Bruxelles , sia esente da multe o addirittura dalla rimozione della vettura . 
Con l ' applicazione di questa raccomandazione ciò non dovrebbe più succedere . 
Dico « dovrebbe » perché una cosa che accomuna tutti i nostri paesi è lo zelo dei vigili urbani . 
Comunque ci sarà un modello di contrassegno comunitario da esibire accanto a quello nazionale o regionale per un periodo transitorio determinato dallo Stato membro . 
La Commissione per i trasporti e il turismo accetta all ' unanimità la proposta e tutti i dettagli che la caratterizzano . 
La posizione comune si è rivelata un grande miglioramento rispetto alla raccomandazione originale che abbiamo esaminato in prima lettura . 
La maggior parte degli emendamenti sono stati accettati , taluni nella lettera altri nello spirito . 
Abbiamo adesso una raccomandazione in cui si specifica chiaramente che la definizione di disabilità è affidata alle disposizioni di ogni Stato membro . 
Tuttavia si raccomanda una definizione più ampia della precedente per includere le persone la cui disabilità può condurre a un degrado della mobilità . 
Si consente l ' uso del nuovo contrassegno europeo in parallelo a quelli già esistenti per un periodo transitorio . 
Ciò riveste notevole importanza per quei gruppi di disabili che all ' interno degli Stati membri hanno lottato duramente per il riconoscimento dei contrassegni vigenti e anche per le autorità locali e altri enti che incorrerebbero in costi qualora si dovesse procedere a cambiamenti troppo rapidi . 
La raccomandazione sostiene altresì che le informazioni sulle condizioni di utilizzo nei diversi Stati membri dovrebbero essere fornite al momento del rilascio del contrassegno del parcheggio . 
Questo è un aspetto che reputo importante . 
Più importante ancora è l ' accettazione , nella posizione comune , del nostro suggerimento sul formato del contrassegno dal quale proponevamo di eliminare l ' indicazione del numero di immatricolazione del veicolo affinché il contrassegno facesse riferimento al titolare e non a un veicolo specifico . 
Inoltre sono stati eliminati l ' indirizzo e la data di nascita dal retro del contrassegno . 
E ' stato un suggerimento sia del Parlamento che di diversi gruppi di disabili per giustificati motivi di sicurezza . 
L ' esperienza acquisita in questo Parlamento mi ha dimostrato che molto raramente una posizione comune del Consiglio è migliore della proposta originale , ma questa volta è successo . 
La commissione per i trasporti e il turismo ha accolto la proposta all ' unanimità . 
Certamente il fatto che si tratti di una raccomandazione e non di una direttiva ne indebolisce la base giuridica anche se , considerando il tipo di questione , non credo che la forma della proposta ne pregiudichi la rapida applicazione . 
Ritengo che sia stato fatto un piccolo , seppure importante , passo avanti verso il riconoscimento , a livello di Unione europea , della parità di diritti per le persone disabili . 
Spero pertanto in una rapida attuazione da parte degli Stati membri conformemente ai dettagli previsti nella raccomandazione e che i disabili possano esibire il loro contrassegno standard in tutti i paesi dell ' Unione europea . 
Signor Presidente , signor Commissario , innanzi tutto vorrei ringraziare il collega , onorevole Megahy , per l ' eccellente lavoro svolto . Non accade spesso , infatti , che il Consiglio accolg. per lo meno sostanzialment. quasi tutti gli emendamenti presentati . 
Ciò dimostra senz ' altro che si è lavorato bene . 
A questo punto possiamo approvare la posizione comune del Consiglio in seconda lettura e speriamo così che finalmente si possa introdurre il contrassegno di parcheggio per disabili promesso ormai da vent ' anni . 
Nella sua posizione il Consiglio ha accettato di svincolare il contrassegno dal veicolo utilizzato , cioè di riferirlo al titolare e non all ' autovettura , di eliminare per ragioni di sicurezza dallo stesso l ' indicazione dell ' indirizzo del titolare e di fornire informazioni sulle « condizioni di utilizzazione » al momento del rilascio del contrassegno . 
Il Consiglio propone anche che l ' utilizzo del nuovo contrassegno comunitario sia consentito parallelamente a quelli già esistenti ; ciò potrà essere opportuno almeno nella fase di transizione . 
Questa settimana prenderemo in esame anche la relazione del gruppo ad alto livello sulla libera circolazione delle persone . 
Per le cittadine e i cittadini disabili la libera circolazione resta purtroppo soltanto un sogno . 
In realtà essa crea ancora notevoli problemi e pone ostacoli sicuramente maggiori rispetto a quelli che incontrano i cosiddetti cittadini « normali » . 
L ' introduzione del nuovo contrassegno comunitario può forse consentire di eliminare almeno i primi , piccoli ostacoli . 
Nel mio intervento nella discussione di questa relazione in prima lettura nel dicembre 1996 avevo fatto rilevare che l ' introduzione del contrassegno è soltanto un provvedimento di facciata e a tutt ' oggi non posso che ribadire la mia critica . I singoli Stati membri hanno infatti facoltà di decidere se introdurlo ed esso avrà validità soltanto ai sensi delle norme vigenti a livello nazionale , che non sono armonizzate . 
La misura resta comunque un primo passo nella giusta direzione e spero che possa risultare utile a tutti . 
Signor Presidente , onorevoli colleghi , pochi giorni fa ho partecipato a un convegno intitolato « Affinché i disabili trovino posto fra noi » . 
E ' stato interessante constatare la grande importanza attribuita all ' aspetto della discriminazione oggettiva per le persone disabili in viaggio all ' interno dell ' UE determinata dall ' assenza di un contrassegno di parcheggio a livello europeo . 
Il tema dell ' aumento della mobilità , consentita dai continui progressi tecnologici e al tempo stesso di una certa insicurezza nei diritti e nei doveri alla partecipazione al traffico stradale nell ' UE , si è rapidamente imposto al centro del dibattito . 
I diretti interessati hanno espresso preoccupazioni per una eccessiva regolamentazione , ma anche timori che le loro richieste e speranze , di cui sono personalmente portavoce a Bruxelles , non trovino alcuna eco e vengano completamente ignorate a livello europeo . 
Vi invito ad approvare senza ulteriori modifiche la posizione comune . 
Gli emendamenti a mio avviso più importanti presentati dal Parlamento in prima lettura sono stati accolti letteralmente o nella sostanza . Fra essi reputo i seguenti di particolare rilevanza . 
Primo , la scelta di riferire il contrassegno al titolare e non all ' autoveicolo ; secondo , la particolare considerazione degli aspetti relativi alla sicurezza ai fini della protezione dei dati personali del titolare ; terzo , il fatto che le nostre richieste di privilegiare la sussidiarietà , la vicinanza ai cittadini e la trasparenza abbiano trovato un reale riscontro . Da un lato , infatti , si prevede che il contrassegno comunitario possa essere utilizzato quale integrazione ai contrassegni vigenti a livello regionale o nazionale e dall ' altro che al momento dell ' introduzione di questo nuovo modello sia obbligatorio fornire informazioni sulle condizioni di utilizzo dello stesso nei singoli Stati membri . 
Purtroppo , però , la raccomandazione non prevede l ' armonizzazione dei criteri di accesso al contrassegno in questione . 
Proprio in quanto provengo da una città , Weimar , nominata capitale culturale d ' Europa per il 1999, raccomando agli Stati membri di applicare tempestivamente la direttiva affinché le persone disabili trovino davvero e quanto prima posto fra noi . 
Signor Presidente , per l ' Unione europea sarebbe stato un vanto riuscire a decidere di introdurrei un contrassegno di parcheggio per disabili in meno di 20 anni ; invece non stiamo nemmeno parlando di una legislazione che impone un obbligo , ma semplicemente di una raccomandazione . 
Signor Presidente , l ' Unione europea ha un gran bisogno che la gente comune , che deve affrontare problemi di tutti i generi , nutra fiducia nell ' Unione europea . 
Se ci fermeremo a una raccomandazione e se questa non determinerà l ' armonizzazione del contrassegno di parcheggio dovremo chiederci seriamente se ciò favorirà la credibilità dell ' Unione . 
Non riesco proprio a capire come mai gli Stati membri non siano riusciti , insieme al Parlamento e alla Commissione , a risolvere velocemente e nel modo più appropriato la semplice questione dell ' armonizzazione del contrassegno di parcheggio per disabili . 
Sinceramente mi pare scandaloso . 
Spero che il contrassegno diventi realtà e ovviamente anche il mio gruppo sostiene la relazione dell ' onorevole Megahy . 
Signor Presidente , mi trovo pienamente d ' accordo con il relatore quando asserisce che si tratta di un problema fondamentale , proprio in forza della portata sociale della proposta presentataci oggi . 
Per questa ragione mi rallegra constatare che il Consiglio , nella posizione comune , sia giunto all ' inusitata conclusione di poter accettare la stragrande maggioranza degli emendamenti proposti dal Parlamento e , segnatamente , quelli relativi al fatto che il contrassegno debba essere personale anziché vincolato al veicolo ; o ancora , l ' emendamento relativo alla soppressione di indirizzo e data di nascita , per evidenti motivi di sicurezza . 
È inoltre molto positivo che sia stata riconosciuta la necessità di ampliare la definizione di capacità , di garantire il parallelismo d ' uso con altri contrassegni già in vigore in alcuni Stati , o che si riconosca l ' esigenza di fornire tutte le informazioni del caso all ' atto del rilascio del contrassegno . 
Dobbiamo tuttavia deplorare , come già evidenziato da altri oratori e malgrado il significato sociale di questa proposta , ciò che il relatore ha definito come debolezza giuridica . 
Mi riferisco al fatto che sia stata semplicemente emessa una raccomandazione : noi riteniamo che la materia avrebbe meritato una forma giuridica più vincolante , in considerazione , lo ripeto , del suo significato sul piano sociale . 
Ciò non di meno , appoggiamo la proposta sottoposta al vaglio della Plenaria e , naturalmente , esprimiamo al relatore le nostre più vive congratulazioni . 
Signor Presidente , vorrei innanzi tutto ringraziare l ' onorevole Megahy e tutti coloro che hanno contribuito a questa discussione . 
Tutti sappiamo che gli Stati membri forniscono alle persone con mobilità ridotta speciali agevolazioni di parcheggio in quanto , per la natura stessa della disabilità , essi debbono ricorrere a un trasporto individuale personale piuttosto che ai trasporti pubblici . 
Il diritto a tali facilitazioni di parcheggio si dimostra esibendo un contrassegno specifico all ' interno del veicolo . 
Aspetto e formato di questi contrassegni variano peraltro moltissimo nei diversi Stati membri e ciò può creare problemi quando l ' utente si trova in un paese diverso da quello che ha rilasciato il contrassegno . 
La diversità dei contrassegni è causa di difficoltà per i responsabili dell ' applicazione delle norme di parcheggio che non sanno se il contrassegno esibito consenta l ' utilizzo dei parcheggi speciali . 
Su questa base , nell ' ambito del programma d ' azione sociale a medio termine , la Commissione ha deciso di presentare un progetto di raccomandazione sul reciproco riconoscimento da parte degli Stati membri di un contrassegno di parcheggio per disabili . 
Oltre al reciproco riconoscimento del contrassegno rilasciato nei singoli Stati membri , la Commissione ha proposto un modello standard di contrassegno comunitario i cui dettagli sono definiti nella raccomandazione . 
Essa è stata esaminata dal Comitato economico e sociale , dal Comitato delle regioni e dal Parlamento . 
In prima lettura , il 13 dicembre 1996, il Parlamento ha presentato vari emendamenti alla proposta della Commissione . 
La Commissione ha ripreso molto volentieri la maggior parte degli emendamenti e su mia raccomandazione ha adottato la proposta emendata il 4 marzo 1997 . 
Anche il Consiglio ha tenuto conto degli emendamenti del Parlamento nell ' adozione della posizione comune sulla raccomandazione il 18 dicembre 1997 . 
Successivamente , nella sua riunione del 17 marzo la commissione per i trasporti e il turismo ha approvato la posizione comune all ' unanimità . 
Vorrei ringraziare il Parlamento europeo e in particolare il relatore , onorevole Tom Megahy , per aver reagito positivamente e per aver sempre appoggiato con forza questa proposta . 
L ' adozione finale della raccomandazione da parte del Consiglio garantirà naturalmente che le persone disabili possano godere delle agevolazioni di parcheggio ovunque sul territorio europeo . 
Ciò dovrebbe dare maggiore libertà di movimento migliorando di conseguenza l ' attività lavorativa , le opportunità di acquisti e di tempo libero almeno per alcuni disabili . 
Forse è un passo minimo , che ritengo però importante e significativo , verso la rimozione delle barriere che ostacolano la piena partecipazione alla società europea . 
C ' è voluto molto tempo ma finalmente la questione è giunta a conclusione e per questo vorrei congratularmi con tutti coloro che lo hanno reso possibile . 
La discussione è chiusa . 
La votazione si svolgerà domani , alle 12.00 . 
Controllo nel settore dei trasporti su strada 
L ' ordine del giorno reca la raccomandazione per la seconda lettura , a nome della commissione per i trasporti e il turismo , concernente la posizione comune definita dal Consiglio in vista dell ' adozione del regolamento del Consiglio che modifica il regolamento ( CEE ) 3821 / 85 sul dispositivo di controllo nel settore dei trasporti su strada e la direttiva 88 / 599 / CEE concernente l ' applicazione dei regolamenti ( CEE ) 3820 / 85 e 3821 / 85 ) ( A4 - 0119 / 98 ) ( Relatore : onorevole Wijsenbeek ) . 
Signor Presidente , la commissione per i trasporti e il turismo mi ha inviato in Aula in qualità di relatore con una certa titubanza . 
So bene che a volte è difficile , visti tutti i nostri viaggi e gli aerei e i treni che non ci sono , ma è quantomeno singolare che l ' ingresso in Aula di tre deputati durante la votazione , due del gruppo UPE e uno del PSE , abbia modificato la maggioranza a favore della presente relazione . 
Questo fatto indica che la relazione è piuttosto controversa e che le opinioni in proposito sono diverse , visto che la maggioranza a favore è stata risicata . 
Di che cosa tratta la relazione in esame ? 
In realtà siamo in presenza di una novità assoluta , o io la valuto tale . 
La Commissione aveva presentato una proposta che prevedeva un miglioramento dello strumento di controllo esistente , il tachigrafo classico , grazie all ' aggiunta di un apparecchio in più nel quale viene inserita una scheda personalizzata del conducente . 
Successivamente , in prima lettura il Parlamento ha deciso a stragrande maggioranza che anche il computer di bordo , altrimenti detto tachigrafo digitale , rappresentava un miglioramento dello strumento classico e che avrebbe potuto essere utilizzato tranquillamente , perfino al posto di quello classico . 
Devo dire che mi era sembrata una proposta più che accettabile . 
L ' aggiunta del Parlamento era una buona decisione e anche la Commissione si era dichiarata dello stesso avviso . 
In seguito , nella sua posizione comune il Consiglio ha imposto che nei veicoli nuovi si usi soltanto il computer di bordo , decisione presa con quattordici voti a favore e un ' astensione . 
Di per sé il Parlamento può accettare detta posizione comune , poiché prevede che si applichi la tecnica più moderna . 
Tuttavia si presentano due problemi . 
In primo luogo in ordine all ' adeguamento e al controllo negli altri paesi aderenti all ' AETR che non sono ancora membri dell ' Unione o che non lo diventeranno . 
La commissione per i trasporti e il turismo ha presentato un emendamento sull ' AETR e non è da escludere che alla fine si debba accettare parte del vecchio apparecchio , ma aspetto di sentire che cosa ha da dire al riguardo il Commissario . 
Il secondo problema riguarda il cosiddetto apparecchio migliorato . 
Personalmente ritengo inaccettabile che proprio i camion più vecchi che , come l ' esperienza ci insegna , sono quelli che violano più frequentemente i tempi di guida e di riposo , potranno continuare a viaggiare da qui all ' eternità con il vecchio apparecchio , suscettibile di frodi . 
Molti affermano che fra cinque o sette anni il problema si sarà risolto da solo , ma si tratta pur sempre di cinque - sette anni e poi quei camion continueranno a essere utilizzati , come spesso avviene , in alcuni paesi intorno al Mar Mediterraneo . 
Ritorno adesso all ' incertezza relativamente alla mia proposta . 
Nei primi tre emendamenti , così come negli emendamenti della onorevole Langenhagen , dal n . 19 al n . 
22, si ripropone l ' apparecchio 1A con un riferimento al relativo allegato . Né le proposte né l ' allegato sono stati ripresi . 
Ovviamente lascio alla saggezza dell ' Aula la decisione di accogliere o meno le proposte della onorevole Langenhagen , ma in quanto relatore al momento del voto sugli emendamenti nn . 2 e 4 mi alzerò in piedi per illustrare quale dovrebbe essere l ' ordine logico nel prosieguo della votazione . 
Gradirei sentire dal Commissario qual è la sua opinione sull ' apparecchio migliorato e sull ' AETR , ma credo anche che il Commissario ci debba illustrare l ' origine e la base di tutto l ' articolo , cioè la nuova normativa sulle ore di guida e di riposo . 
Noi adesso discutiamo soltanto dell ' apparecchio di controllo che deve servire per verificare il rispetto della normativa sulle ore di guida e di riposo , normativa che deve essere modificata . 
La Commissione ci sta ancora pensando , ma io credo che i due temi non possano essere visti separatamente . 
Arrivo alla conclusione : siamo sorpresi , e nemmeno spiacevolmente , dall ' ambiziosa posizione comune . 
Dovremo decidere se continuare a considerare ambedue le possibilità , gli apparecchi 1A e 1B , oppure se vogliamo permettere esclusivamente l ' uso dell ' apparecchio 1B . 
Qualunque sia la decisione , con la presente proposta i trasporti diventeranno , e dovranno diventare , più sicuri e più sociali . 
Infine , mi preme ringraziare calorosamente il Commissario per la collaborazione prestata , ma in particolare tutti coloro che alla DG VII hanno aiutato un semplice giurista come me ad afferrare questa materia tecnica così complessa . 
Signor Presidente , adesso che il collega , onorevole Wijsenbeek , ha illustrato in modo così eccellente il retroscena tecnico dell ' argomento , mi posso limitare alle considerazioni politiche . 
Sembra molto semplice : da anni i camion al di sopra di un certo peso e gli autobus con un determinato numero di posti a sedere devono essere dotati di un apparecchio che registra le ore di guida e di riposo . 
È un bel giocattolo tecnico che è stato continuamente migliorato nel corso dei decenni scorsi da persone intelligenti , o che almeno credono di esserlo . 
I conducenti , a eccezione di quelli bravi , aggiungo espressamente , sfruttano la tecnica a proprio vantaggio . 
Un governo che si prende sul serio cerca di contrastare questa tendenza . 
Sembra semplice , ma vi rendete già conto che le opinioni in proposito sono diverse e che si tratta di una matassa difficile da sbrogliare . 
Voglio rendere omaggio al relatore , onorevole Wijsenbeek , per aver indicato più o meno la strada da seguire per entrare nell ' era digitale . 
Successivamente , 14 Stati membri hanno votato a favore di un chiaro progresso , il Commissario e la commissione per i trasporti e il turismo si sono associati a tale decisione , sebbene dovremo aspettare il voto per vedere se anche l ' Aula si esprimerà nello stesso senso . 
Ma di questo ha già parlato l ' onorevole Wijsenbeek . 
Signor Presidente , il mese scorso la Frankfurter Allgemeine Zeitung ha pubblicato un articolo che parlava con nostalgia del vecchio tachigrafo che nel 2000 verrà sostituito da un sistema digitale e ricordava che anche l ' industria tedesca è pronta per il passaggio al nuovo sistema . 
Kinsel era stato il primo a « proporre la soluzione 1B » . 
Se necessario , si leggeva nello stesso articolo , si potrà eventualmente rispolverare la soluzione 1A . 
Alla luce di quanto sopra , ci tranquillizza che evidentemente la tecnica per il tachigrafo digitale non rappresenti più un problema . 
Non lo dico soltanto perché lo si evince dal presente articolo , ma anche perché parto dal presupposto che la Commissione e il Consiglio siano collegi di saggi , circondati da ottimi esperti , che naturalmente non possono permettersi di sbagliare riguardo alla fattibilità tecnica della proposta . 
Ciò detto , non voglio dimenticare che anche fra di noi c ' è chi ha qualche dubbio sulla scelta fatta , nella fattispecie sui punti citati dal relatore . 
Spero vivamente che questi dubbi verranno eliminati con la pratica nei prossimi anni . 
Non dovremmo più mettere in dubbio l ' ampio sostegno che sembra regnare per il passaggio all ' era digitale . 
Signor Presidente , già molto prima del momento in cui si potrà introdurre il nuovo tachigrafo digitale , dovremo occuparci di altre proposte relative a un controllo efficiente e più armonizzato . 
Prima dell ' inizio dell ' ultima Presidenza olandese , l ' Ispettorato dei trasporti olandese , l ' ente preposto al controllo , ha condotto uno studio sui controlli eseguiti all ' interno dell ' Unione . 
Tale studio ha confermato quanto già sapevamo dai rapporti della Commissione , che spesso ci arrivano con un forte ritardo . 
Sulla carte le norme sono uguali ma poi non vengono applicate . 
Ci si rende troppo poco conto di quanto ciò svuoti di significato l ' idea dell ' Europa del mercato unico ; di quanto ogni giorno gli imprenditori affidabili e i conducenti rispettosi delle regole si debbano sentire insultati anche dalle autorità che non sanno o non vogliono distinguere fra chi rispetta le regole e chi non le rispetta . 
Signor Presidente , durante la riunione in cui il Consiglio ha adottato la posizione comune , è stato chiesto alla Commissione di presentare una relazione accompagnata se necessario da proposte di adeguamento sull ' efficacia e l ' uniformità dei controlli eseguiti dagli Stati membri . 
Quel « se necessario » secondo me è superfluo . 
Pertanto suppongo che la Commissione ci presenterà le sue proposte quanto prima . 
Anzi , mi domando quale sia il significato del nuovo tachigrafo se le cose non cambieranno a livello dei controlli . 
Signor Presidente , che cosa c ' è dietro ? 
Nel 1994, cioè quattro anni fa , la Commissione ha presentato una proposta che teneva conto della sicurezza stradale in generale e , in particolare , delle norme di protezione sociale per gli autotrasportatori che operano su lunghe distanze , nella fattispecie attraverso l ' introduzione di un nuovo dispositivo di controllo , in quanto quello attualmente in uso è facilmente soggetto a manomissioni . 
La cosa sembrerebbe alquanto semplice . 
Tutte le parti coinvolte , siano essi autisti , sindacati , imprese di trasporti e automobilisti da me interpellati sono a favore di un miglioramento . 
Un tale miglioramento ci era stato prospettato anche nella valida proposta presentata dalla Commissione nel luglio 1994, che tuttavia il Parlamento aveva giudicato allora insufficiente . 
In prima lettura , nell ' estate 1995, il Parlamento aveva votato a favore non soltanto di un ' apparecchiatura meno facilmente manipolabile , ma anche a favore della realizzazione di una « superscatola nera » corredata di una infrastruttura completa presso le imprese di trasporto e le autorità di controllo . 
Si sperava che una gestione globale del parco autotrasporti non fosse destinata a rimanere una semplice speranza . 
A due anni di distanz. cioè solo nel 199. ci è stata presentata la posizione comune del Consiglio , inaccettabile da vari punti di vista . 
Chiedo a lei e al Consiglio come mai quest ' ultimo abbia finito con il votare soltanto la « superscatola » nera e non anche la soluzione proposta dal Parlamento , adeguata , economica , solida , praticabile e accettabile . 
Ci si chiede come mai siano state cambiate le carte in tavola e perché . 
Quando sono venuta a conoscenza della decisione del Consiglio non credevo fosse vero : spero ancora che si tratti di un semplice errore e che tale errore domani non venga commesso anche dal Parlamento . 
Sono infatti a favore di un modello di sicurezza stradale moderno e che si avvale dei moderni mezzi tecnologici , ma nel libero mercato ogni azienda dovrebbe poter decidere autonomamente se avvalersi della superscatola nera o della altrettanto valida cosiddetta « soluzione migliorata » . 
In fin dei conti l ' imprenditore sa meglio di chiunque altro quali oneri è in grado di affrontare la propria azienda . 
Se domani verrà adottata la posizione comune del Consiglio , il vecchio e il nuovo dispositivo coesisteranno per oltre 10 anni , ossia il tachigrafo finora in vigore , facilmente manipolabile , e la nuova « superscatola nera » , che tuttavia non è ancora stata definita chiaramente né verificata dal punto di vista della sua attendibilità giuridica . 
I due apparecchi non hanno nulla in comune . 
Anzi l ' autista è incentivato a passare dal vecchio veicolo al nuovo , poiché sa che i due apparecchi di controllo non possono essere confrontati e che non può essere sottoposto a sanzioni per non aver rispettato i tempi di guida e di riposo . 
Il fatto che il Consiglio abbia bocciato con 14 voti contro 1 la soluzione più ragionevole , approvando però la « superscatola nera » significa che non si vuole aumentare il controllo e dunque anche la sicurezza stradale . 
Qual è la vostra opinione in merito onorevoli colleghe e colleghi ? 
Spero che la nostra votazione di domani non si trasformi in un incubo e che il nostro voto sia conforme a quello espresso in prima lettura . Anch ' io come lei , onorevole Wijsenbeek , ritengo infatti che la soluzione giusta sia l ' adozione degli apparecchi 1A e 1B . 
Signor Presidente , credevo di essere da solo a cantare fuori dal coro , ma la collega Langenhagen mi ha preceduto nell ' introdurre , accanto a questa stimolante innovazione tecnologica anche qualche elemento di prudenza ; come tutte le innovazioni tecnologiche , anch ' essa comporta qualche implicazione di carattere economico : di qui un invito alla prudenza . 
C ' è il rischio infatti , in questo caso , di favorire una parte , cioè i costruttori di queste nuove apparecchiature , e di preoccupare invece l ' altra parte , cioè coloro che dovrebbero acquistarle senza possedere ancora le garanzie totali , non solo del funzionamento ma della credibilità dei controlli che su queste apparecchiature potrebbero poi essere fatti . 
I trasportatori , non solo italiani , hanno già manifestato seria preoccupazione per un investimento che potrebbe risultare deficitario , in quanto potrebbe essere da rinnovare anche a breve scadenza . 
Noi non siamo contrar. io personalmente e in parte anche il mio grupp. all ' introduzione dell ' apparecchio 1B , ma chiediamo un pò di gradualità , anche perché non tutti sono d ' accordo sui risultati dei collaudi fin qui esercitati , fin qui completati . 
Quindi , ecco la proposta : meglio lasciare , forse , un periodo di transizione , insomma una libera scelta , prima agli Stati membri e poi anche agli imprenditori degli Stati stessi , di dotarsi o meno del nuovo apparecchio oppure preferire il mantenimento dell ' apparecchio 1A , ma con l ' aggiunta di un lettore digitale , almeno per un periodo determinato . 
A quanto pare , i costi dell ' una e dell ' altra operazione si equivalgono , ma la prima , cioè l ' accostamento di un lettore digitale al vecchio sistema , darebbe per ora più garanzie , in attesa del battesimo ufficiale dell ' apparecchio 1B . 
Quest. è ver. potrebbe complicare i sistemi di controllo , quindi l ' opera di chi sulla strada dovrà poi verificare non solo il funzionamento ma l ' onestà di coloro che useranno queste apparecchiature . 
In questo caso , però , a differenza di quanto abbiamo lamentato in un precedente intervento a proposito del turismo , il principio di sussidiarietà va difeso , anzi , va imposto in quanto , appunto , in questo caso si tratta anche della difesa di un principio di discrezionalità . 
In un ambito così delicato che , ripeto , potrebbe toccare un settore già appesantito da altri fattori , tipo l ' aumento dei pedaggi autostradali , va lasciata libera scelta a coloro che pagheranno il costo di questa riforma . 
Signor Presidente , secondo gli esperti il mancato rispetto delle norme è uno dei problemi più seri del settore dei trasporti . 
Anch ' io sono del parere che ciò non sia causato in primo luogo da un apparecchio di controllo deficitario , il tachigrafo . 
La causa principale secondo me è il cattivo funzionamento delle istanze preposte al controllo . 
Inoltre , la legislazione in materia di ore di guida e di riposo non è sufficientemente consona alle caratteristiche del trasporto su strada , fatto questo che favorisce le infrazioni . 
Ciò nondimeno sono d ' accordo con il Consiglio che il tachigrafo debba essere sostituito come apparecchio di controllo dal computer di bordo o da una scatola nera . 
La tecnica del tachigrafo è obsoleta , lo strumento facilita le frodi e , a differenza del computer di bordo , non può essere utilizzato per migliorare la gestione aziendale . 
Se oltre a ciò si considera che il prezzo del computer di bordo è paragonabile a quello del tachigrafo , dotato o meno di scheda fornita di chip , la scelta per il computer di bordo appare ovvia . 
Adesso che anche il Consiglio ha fatto questa scelta non voglio insistere sulla decisione originaria del Parlamento , che in prima lettura aveva deciso di lasciare alle aziende di trasporti l ' opzione fra il tachigrafo migliorato e il computer di bordo . 
Il fatto che i tre sistemi coesistano , cioè tachigrafo , tachigrafo migliorato e computer di bordo non può fare altro che complicare i controlli . 
Deploro che il Consiglio non abbia deciso a favore dell ' apparecchio migliorato . 
È inevitabile che con l ' introduzione del nuovo apparecchio per un certo lasso di tempo l ' apparecchio vecchio e quello nuovo debbano coesistere . 
Ma il Consiglio avrebbe dovuto stabilire una data limite per l ' abolizione del tachigrafo . 
In questo modo per molto tempo nei camion vecchi avremo a che fare con le vecchie schede del tachigrafo che tra breve quasi più nessuno riuscirà a leggere e , secondo il relatore , sono proprio i camion più vecchi che non rispettano le ore di guida e di riposo . 
Purtroppo in sede di commissione per i trasporti e il turismo un mio emendamento volto a rendere obbligatorio il computer di bordo dopo una determinata scadenza non ha ottenuto la maggioranza . 
Preferisco rinunciare all ' apparecchio migliorato se l ' alternativa è semplicemente un aggiornamento del vecchio tachigrafo . 
Se il Consiglio nel 1998 sceglie a stragrande maggioranza il computer di bordo , mi sembra sciocco nel prossimo secolo dotare i vecchi camion di una tecnologia già ora superata . 
Signor Presidente , chi crede ancora in questo Parlamento che possano venire soddisfatte le richieste formulate dal collega van Dam in vista dell ' adeguamento e armonizzazione dei tempi di guida e di riposo e del miglioramento dei sistemi di controllo ? 
Sono membro del Parlamento europeo dal 1989 e da allora sono state ripetutamente avanzate richieste in tal senso . 
Sappiamo che nell ' Unione europea vi sono notevoli disparità in materia di controlli . 
Personalmente , sono in grado di valutare molto bene il problema dal punto di vista tedesco . 
Poiché il sistema attuale è già inadeguato e non funzionerà , occorre introdurre un dispositivo di controllo più perfezionato nei veicoli . 
Il sistema digitale rappresenta un passo nella giusta direzione , ma non può essere adottato senza contemporaneamente riconvertire gli autoveicoli dotati della scheda per memoria del conducente . 
Il tachigrafo deve essere riconvertito e le possibilità tecniche per farlo esistono . 
I termini stabiliti per l ' adeguamento , da effettuarsi entro il 2003, sono eccessivamente lunghi . 
Inoltre è del tutto assurdo limitarsi agli autoveicoli immatricolati a partire dal 1996, visto che , come sappiamo , soprattutto nei Paesi dell ' Europa centrale e orientale vengono utilizzati veicoli che hanno 10 o 15 anni di età e che gli stessi continueranno a viaggiare ancora per alcuni anni . 
Vorrei inoltre far rilevare , proprio per ciò che concerne la situazione nei Paesi dell ' Europa centrale e orientale , che in questi Stati il tachigrafo è stato introdotto nel 1995 . 
Mi sembra una richiesta eccessiva prescrivere ora l ' immediata introduzione del sistema digitale per poi passare , a distanza di cinque anni , a un nuovo e costoso apparecchio . 
In questo caso , invece , la soluzione intermedia risulterebbe senz ' altro più accettabile . 
Si verifica o potrebbe verificarsi il seguente paradosso . I nuovi veicoli , dotati del sistema digitale a partire dal 2000, non potrebbero più transitare nei paesi dell ' Europa centrale e orientale in quanto in questi Stati non è disponibile il relativo dispositivo di lettura e la polizia non è in possesso degli strumenti necessari . 
Proviamo a immaginare a quali possibili conseguenze andiamo incontro ! 
Purtroppo non si è colta l ' opportunità di giungere a una soluzione complessiva , prevedendo eventualmente anche misure intermedie , atte a migliorare la sorveglianza dei tempi di guida e di riposo e al tempo stesso introdurre e applicare una legislazione sociale più avanzata . 
Concludendo , vorrei dire al collega , onorevole Frits Castricum , che non è pronta soltanto l ' industria tedesca , ma che , a quanto ci risulta , sono pronte e dispongono del know how tecnico e tecnologico necessario anche le imprese di Regno Unito , Paesi Bassi , Italia e Francia ! 
Signor Presidente , mi permetta di iniziare ringraziando il relatore , onorevole Wijsenbeek , per avere destinato anni di lavoro a questa problematica . 
La questione degli apparecchi di controllo nel settore dei trasporti stradali va di pari passo con il problema , tuttora irrisolto , dei tempi di guida e di riposo . 
Su quest ' ultimo aspetto , il Parlamento attende sempre la proposta della Commissione europea in merito alle modifiche ritenute necessarie . 
Sarebbe stato utile poter trattare tutti questi argomenti in un contesto unitario . 
È indispensabile imporre precisi requisiti agli equipaggiamenti già installati sugli autocarri . 
Al contempo , è altrettanto importante che le tecnologie e i sistemi in cui si è già investito , investimento probabilmente compiuto da tutte le imprese di un dato Stato , possano essere comunque utilizzati per tutto l ' arco del loro ciclo vitale . 
Se così non fosse , saremmo in presenza di un grave spreco di risorse . 
Sarebbe infatti decisamente inopportuno esigere , da imprese già fortemente gravate da oneri , un nuovo impegno e nuovi investimenti in altri sistemi . 
Ben diverso è invece chiedere che , in caso di nuovi investimenti , questi vengano effettuati nella migliore tecnologia disponibile e su sistemi analoghi in tutti gli Stati membri . 
A più lunga scadenza , l ' impegno in questa materia dovrà interessare anche gli ormai prossimi negoziati d ' adesione e ogni negoziato bilaterale con paesi terzi dell ' Europa centrale e orientale . 
È della massima importanza , infatti , dotarsi gradualmente di regole comuni in materia di tempi di guida e di riposo e in materia di sistemi tecnici per gli apparecchi di controllo nei trasporti stradali . 
In un mercato unico , in un ' Europa praticamente senza frontiere e in una prospettiva di più lungo termine , ciò si rende indispensabile . 
Signor Presidente , nel corso dell ' ultima la tornata il Parlamento si è espresso a favore di un approccio deciso in materia di sicurezza dei trasporti . 
Fra le misure da noi proposte ricordo il maggior rispetto delle ore di guida e di riposo nel trasporto su camion e autobus . 
Per raggiungere tale obiettivo dobbiamo procedere al miglioramento dei controlli , al quale può contribuire un apparecchio meno suscettibile alle frodi . 
Desidero porre al Commissario sei brevi domande . 
Primo , è vero che il tachigrafo digitale , 1B nel documento , è migliore in questo senso del tachigrafo convenzionale 1A migliorato ? 
Secondo , è vero che lo sviluppo dei due tipi di tachigrafo è tale che l ' imposizione del tipo 1B a partire dal 2000 non implicherà nessun ritardo ? 
Terzo , c ' è del vero nelle affermazioni di alcuni colleghi secondo i quali i paesi dell ' Europa centrale e orientale sono disposti a collaborare all ' installazione del tipo 1A ma non del tipo 1B ? 
Quarto , che cosa pensa il Commissario della mancanza di una disposizione relativa ai veicoli esistenti ? 
C ' è il rischio che i trasportatori affidabili si trovino a dover affrontare la concorrenza di trasportatori che usano ancora il vecchio materiale senza disporre di un tachigrafo migliorato ? 
Quinto , ho capito bene che la probabilità di giungere finalmente a una decisione a breve termine è maggiore se scegliamo il tipo 1B , vista la posizione in seno di Consiglio dei Ministri ? 
Sesto , domanda chiave che rivolgo al Commissario , facendo riferimento alle dichiarazioni della collega , onorevole Langenhagen : con quale dei due tipi rendiamo un miglior servizio alla sicurezza stradale e promuoviamo un comportamento sociale responsabile ? 
Infine , qualunque sia la nostra scelta , il risultato dipende interamente dagli Stati membri che devono eseguire i controlli adeguatamente . 
Signor Presidente , accolgo con favore la relazione dell ' onorevole Wijsenbeek e mi congratulo con lui per l ' eccellente lavoro svolto . 
In particolare sono lieta del fatto che lo scopo della posizione comune sia l ' applicazione delle disposizione concernenti il tachigrafo . 
Tutti siamo d ' accordo che con l ' attuale sistema la legislazione sociale concernente le ore di guida dei conducenti professionisti resta ampiamente disattesa . 
Tuttavia , la mia preoccupazione , per quanto attiene alla posizione comune che ci è stata presentata riguarda i troppi dubbi e incertezze che sorgono rispetto all ' allegato 1B . 
Credo sarebbe il caso di muoversi sul sicuro e consentire l ' applicazione dell ' apparecchio 1A e 1B ad interim . 
Per esempio , non è certo che il comitato tecnico riesca a completare le specifiche tecniche per il tachigrafo digitale entro quest ' anno . 
So che la Commissione , a meno che oggi non sostenga il contrario , potrebbe avere bisogno di una proroga della scadenza di cui dovrebbero prendere atto sia il Consiglio che la Commissione , esattamente come sta facendo il Parlamento . 
I requisiti tecnici ai sensi dell ' allegato 1B sono rigorosi . 
Il congegno di registrazione installato sul veicolo deve poter memorizzare i dati delle ore di guida di un anno e la carta intelligente del conducente deve essere in grado di contenere almeno i dati di 28 giorni . 
Purtroppo non condivido la fiducia dell ' onorevole Castricum sulla tempestività dei Ministri a questo proposito e mi riferisco per esempio alle specifiche tecniche . 
Tutti siamo d ' accordo sul fatto che l ' attuale sistema di tachigrafo presenta lacune che impediscono l ' effettiva applicazione della legislazione comunitaria vigente sulle ore di guida dei conducenti professionisti , tuttavia il modo più ragionevole di procedere è quello di proporre una fase transitoria durante la quale gli allegati 1A e 1B procedano parallelamente fino all ' applicazione della nuova tecnologia che , tutti concordiamo , dovrà essere sicura e non suscettibile di manipolazioni . 
Spero davvero che la Commissione e il Consiglio siano in grado di accettare questa proposta . 
Signor Presidente , come molti deputati hanno rilevato nel corso della discussione , l ' introduzione di una nuova generazione di tachigrafi rappresenta naturalmente un contributo tangibile alla sicurezza stradale e anche al miglioramento delle condizioni sociali dei conducenti professionisti , nonché chiaramente a una più equa concorrenza sia per i trasporti stradali che fra le diverse modalità di trasporto stradale . 
Sono molto grato alla vostra Assemblea per il continuo interesse dimostrato e per l ' impegno costante in particolare del relatore , onorevole Wijsenbeek . 
Il Parlamento ricorderà certamente di aver chiesto alla Commissione di emendare la sua proposta originale del 1995 aggiungendo la possibilità di introdurre un congegno totalmente digitale , la cosiddetta opzione 1B . 
Gli studi di fattibilità tecnica sono stati intrapresi fin dalla prima lettura coinvolgendo tutti i settori interessati , comprese le autorità che debbono attuare le disposizioni , le parti sociali e l ' industria , con il risultato che la Commissione e il Consiglio adesso sono convinti che la giusta impostazione sia unicamente l ' opzione 1B . 
Vivendo si impara e siamo ben lieti di avere imparato grazie alle varie argomentazioni presentate innanzi tutto dal Parlamento , il quale non sarà sorpreso di sapere che per quanto mi riguarda ha sfondato una porta spalancata . 
Di conseguenza la Commissione non appoggia gli emendamenti volti a reintrodurre l ' opzione 1A perché , pur essendo migliore dell ' attuale tachigrafo , è una soluzione ibrida che non farebbe uso della migliore tecnologia disponibile e non fornirebbe gli stessi vantaggi dell ' opzione 1B dal punto di vista della sicurezza e della flessibilità per gli utenti . Quindi non accogliamo gli emendamenti nn . 
1, 2, 4 e quelli dal n . 19 al n. 22 . 
Vorrei tentare di dare una risposta ai deputati che hanno sollevato il problema dell ' apparecchio di controllo migliorato e che hanno sottolineato che un buon sistema di controllo dipende dalla percentuale di veicoli in tal senso attrezzati . 
In sede di Consiglio ho a lungo sostenuto la possibilità di un apparecchio migliorato che avrebbe conseguito il giusto equilibrio fra una migliore applicazione e un costo ragionevole per gli operatori . 
Purtroppo una consistente minoranza di blocco non riteneva di poter accettare il compromesso . 
Ovviamente nessuna discussione sull ' apparecchio migliorato dovrebbe giustificare l ' introduzione di un nuovo tachigrafo su veicoli nuovi . 
Pertanto , essendo ampiamente diffuso il parere che la questione dell ' apparecchio migliorato , per dirla cortesemente , » non è ancora matura » , essa resterà sul tavolo del Consiglio . 
La Commissione avrà la possibilità di riprenderla successivamente , e lo farà quasi sicuramente , probabilmente sulla base di una proposta modificata . 
Infatti per la questione dell ' apparecchio migliorato abbiamo dovuto evitare che il meglio fosse nemico del buono e abbiamo dovuto lavorare basandoci su ciò che avremmo potuto ottenere e non su quello che avremmo preferito ottenere . 
Spero che l ' Assemblea condividerà la nostra opinione secondo la quale da un punto di vista pragmatico è stato meglio procedere così . 
Respingiamo l ' emendamento n . 3 in quanto sostanzialmente già ripreso nella dichiarazione comune allegata alla posizione comune in cui si afferma che Consiglio e Commissione adatteranno l ' AETR alla luce del nuovo tachigrafo . 
Sempre sull ' AETR , in risposta a un altro deputato vorrei dire che i servizi giuridici della Commissione e del Consiglio hanno ritenuto che non vi sia ragione per cui i veicoli dell ' Unione europea equipaggiati con il nuovo tachigrafo debbano trovare difficoltà nei paesi terzi facenti parte dell ' AETR . 
I veicoli attrezzati con uno strumento più avanzato dovrebbero essere accettati in quanto ovviamente l ' obiettivo è anche di applicare le stesse disposizioni ai tachigrafi esistenti . 
Inoltre , sulla base dei requisiti previsti dal nuovo sistema , i tabulati per esempio saranno di più facile interpretazione rispetto a quelli esistenti e useranno gli stessi simboli per mostrare la stessa informazione . 
Dovrebbe essere più che sufficiente specialmente se consideriamo che in caso di mancato funzionamento dell ' attuale tachigrafo , l ' AETR richiede semplicemente un foglio di viaggio compilato a mano dal conducente , il che è peggio di niente . 
La vera sfida è chiedere ai paesi terzi di introdurre il nuovo sistema per i loro veicoli . 
Potrebbe essere necessario un periodo transitorio come è stato suggerito nel corso della discussione odierna ; la Commissione e il Consiglio si sono impegnati in tal senso . 
Pertanto accolgo con favore la dichiarazione allegata alla posizione comune e spero che possa rassicurare i deputati che hanno espresso dubbi e preoccupazioni al riguardo . 
Vorrei dare una risposta ad almeno una delle domande poste dall ' onorevole Cornelissen che chiedeva se l ' opzione 1B funzionerà . 
La mia risposta è decisamente affermativa . Infatti abbiamo eseguito ripetuti test e lo abbiamo dimostrato tramite attente simulazioni delle condizioni di lavoro . 
Sono comunque lieto che abbia posto il quesito che mi consente di rassicurarlo al riguardo ringraziandolo anche per le altre domande poste . 
Concludo dicendo che sono lieto di informarvi di poter accogliere gli emendamenti nn . 5 e 17, così stabilendo quasi un record mondiale di accettazione emendamenti ! 
Chiariscono o rafforzano le disposizioni operative e di sicurezza della posizione comune . 
Ringrazio la commissione per i trasporti e il turismo e in particolare il relatore , onorevole Wijsenbeek , per il lavoro svolto per questa proposta che rappresenta un contributo significativo all ' ulteriore evoluzione positiva non soltanto della politica comune dei trasporti , ma anche dei livelli di concorrenza equa , di sicurezza in senso lato e di onestà nel funzionamento dei trasporti stradali nell ' Unione europea . 
La discussione è chiusa . 
La votazione si svolgerà domani , alle 12.00 . 
Sicurezza sociale per i lavoratori che si spostano all ' interno della Comunità 
Signor Presidente , sono un pò imbarazzata dalla relazione annuale e dalla discussione sul regolamento 1408 / 71 relativo al coordinamento dei regimi di sicurezza sociale per i lavoratori subordinati , i lavoratori autonomi e i loro familiari che si spostano all ' interno della Comunità . 
In qualità di relatrice , ma soprattutto in qualità di parlamentare che vive in una zona di frontiera , conosco i problemi delle molte persone che abitano da una parte del confine e lavorano dall ' altra . 
Si tratta di problemi le cui proporzioni del resto aumentano quando una persona smette di lavorare a causa di una malattia , oppure soltanto perché va felicemente in pensione . 
Signor Presidente , non riesco più a spiegarlo ai miei elettori . 
A ragione la gente afferma : l ' Europa si allarga , tra poco arriverà l ' euro , tutti sviluppi fantastici , ma cosa si sta facendo per risolvere i miei problemi di tutti i giorni ? 
Constato che a causa della crescente fiscalizzazione della sicurezza sociale in un regolamento che coordina soltanto la sicurezza sociale , i lavoratori pendolari a volte si vedono avvantaggiati , ma il più delle volte svantaggiati . 
Nella nostra relazione annuale faccio nuovamente un tentativo di proporre alcune modifiche , che passo a illustrarvi . 
Signor Presidente , ai sensi della legislazione attualmente vigente , i regolamenti non si applicano ai cittadini comunitari che non sono occupati né ai familiari di chi non ha un ' occupazione . 
Sono altresì esclusi dal loro campo di applicazione i regimi speciali dei funzionari . 
Inoltre , le disposizioni del regolamento 1408 non si applicano neppure ai cittadini di paesi terzi legittimamente stabilitisi in uno Stato membro e che ottemperano a tutti i doveri di sicurezza sociale e fiscalità . 
Sui cittadini di paesi terzi è attualmente in corso una discussione in seno al Consiglio . 
In ordine ai funzionari desidero sapere dalla Commissione qual è lo stadio di avanzamento dei lavori . 
Abbiamo già discusso della sua proposta elaborata nel 1991 . 
Signor Presidente , la domanda trova risposta nella presente relazione , nella quale chiedo esplicitamente di estendere il regolamento 1408 agli studenti e alle altre persone che godono di diritto di soggiorno all ' interno dell ' Unione europea e che , anche se dispongono di risorse sufficienti , continuano a non potersi avvalere dei regolamenti di coordinamento di sicurezza sociale con tutte le conseguenze che ciò comporta . 
Mi riferisco agli emendamenti nn . 1 e 2 . 
Signor Presidente , questa è un ' eterna preghiera che , in qualità di relatrice , rivolgo da tempo insieme a molti altri colleghi senza ottenere ascolto . 
Si tratta del diritto di un lavoratore frontaliero di avvalersi dell ' assistenza sanitaria transfrontaliera , dalla quale però continuano a essere esclusi i suoi familiari . 
Propongo che i pensionati e i loro familiari possano continuare a godere di questa possibilità . 
Quanto agli emendamenti nn . 3 e 4, che rappresentano un tentativo di affrontare proprio questo problema , gradirei avere dalla Commissione una risposta chiara : perché la proposta di direttiva che ci era stata promessa non è ancora stata formulata con chiarezza ? 
Signor Presidente , come ho già fatto altre volte , sottolineo che la collaborazione con i servizi della Commissione è ottima , così come anche l ' ascolto che i suoi servizi , signor Commissario , prestano alle richieste provenienti dagli interessati e dalle loro organizzazioni . 
Il Parlamento europeo e la Commissione in generale la pensano allo stesso modo sul fascicolo tecnico del regolamento 1408 . Tuttavia , tutte le proposte rimangono bloccate in sede di Consiglio . 
Pertanto vorrei chiedere al Commissario se può illustrarci quale Stato membro blocca quale direttiva e per quale motivo . 
A mio avviso tali informazioni potranno rivelarsi molto utili in occasione delle varie campagne elettorali . 
Presidente , per concludere mi preme fare ancora due osservazioni . 
Il relatore della commissione giuridica e per i diritti dei cittadini , onorevole Wolfgang Ullman. che ringrazi. segnala che dopo l ' entrata in vigore del Trattato di Amsterdam , la codecisione che si applicherà sul presente regolamento non rappresenterà alcun miglioramento , poiché il Consiglio continuerà a deliberare all ' unanimità . 
Io sono per natura più ottimista , signor Presidente : la segretezza delle deliberazioni del Consiglio dovrà avere fine e il PE , grazie alla sua determinazione , farà in modo che nessuno possa più rintanarsi senza giustificare con argomentazioni valide perché si oppone a una norma sul pensionamento anticipato , perché è contrario a estendere il diritto all ' assistenza sanitaria nel paese di lavoro e a mantenere le prestazioni di disoccupazione per gli studenti lavoratori , i pensionati e i funzionari . 
Presidente , se il capro espiatorio va cercato da qualche altra parte lo dobbiamo cercare insieme , ma allora mi aspetto che la Commissione europea dica con estrema chiarezza anche a questo Parlamento che cosa viene bloccato e perché e che insieme al Parlamento sia disposta a cercare una possibile soluzione . 
Signor Presidente , onorevoli colleghi , in primo luogo vorrei ringraziare sentitamente la collega , onorevole Oomen - Ruijten , che ha ripetutamente preso posizione in questa sede sulla direttiva 1408 . 
La ringrazio anche per la costanza e la caparbietà dimostrate nell ' affrontare il problema . 
Ella sa senz ' altro di poter contare sull ' appoggio del gruppo socialista nonché , credo , dell ' intero Parlamento sulla questione . 
In linea di principio tutte le modifiche tecniche previste dalla direttiva in esame sono opportune e da tempo attese . 
Purtroppo anche la Commissione si è dimostrata di nuovo poco coraggiosa . 
Per questa ragione appoggiamo alcuni degli emendamenti presentati , a mio avviso necessari per lanciare un segnale a favore di gruppi particolari quali gli studenti , i pensionati e i disoccupati e per dimostrare che la questione della libera circolazione viene affrontata seriamente . 
Il diritto alla libertà di circolazione delle persone è stato sancito già nel Trattato di Roma . 
E ' tuttavia sorprendente constatare quanti ostacoli e barriere gli Stati membri abbiano continuamente frapposto all ' esercizio di tale diritto e quanta incertezza sia stata dimostrata nell ' applicazione della parità di trattamento in materia sociale . 
Una serie di proposte della Commissione e di pareri del Parlamento viene lasciata nel dimenticatoio dal Consiglio e non trova applicazione per mancanza di volontà politica . 
Sono favorevole alla sua proposta , onorevole Oomen - Ruijten , di fare il punto della situazione , verificando quali sono gli Stati membri che oppongono resistenza in questo settore . 
Appoggio tale richiesta , indipendentemente da chi risulterà colpevole ! 
Anche la Commissione si dimostra eccessivamente cauta su alcuni punti , come emerge anche dal nuovo programma d ' azione sulla libertà di circolazione ; l ' impegno manifestato a favore della sicurezza sociale non appare altrettanto risoluto quanto quello espresso a favore della libera circolazione dei capitali , delle merci e dei servizi . 
Il nostro obiettivo in quanto rappresentanti del Parlamento e deputati , deve essere quello di garantire il diritto dei lavoratori alla libertà di circolazione , di eliminare le discriminazioni e di creare i presupposti per un coraggioso passo avanti in vista dell ' ulteriore integrazione , senza attendere , come spesso accade , che sia la Corte di giustizia delle Comunità europee a compiere un tale passo . 
Per i parlamentari sarebbe a mio parere una dimostrazione di impotenza se la Corte di giustizia delle comunità europee o le Corti di giustizia nazionali dovessero svolgere un ruolo trainante in vista dell ' integrazione europea . 
Questo è un compito politico , che non spetta alla giustizia . 
Spero che la presente direttiva ci consenta di compiere un ulteriore piccolo progresso verso la realizzazione degli obiettivi summenzionati . 
Spero altresì che sia finalmente possibile conseguire un risultato , ossia l ' approvazione anche da parte del Consiglio dei ministri della proposta di modifica della direttiva presentata dalla Commissione e adottata all ' unanimità dal Parlamento . 
Se ciò accadrà , sono certa che diminuirà in parte anche lo scetticismo dei lavoratori e dei cittadini nei confronti dell ' Europa . 
Signor Presidente , in primo luogo ringrazio la onorevole OomenRuijten per l ' eccellente relazione nella quale ancora una volta difende i diritti dei lavoratori migranti , frontalieri inclusi , al cospetto di questa Assemblea . 
Non esisterà una vera Europa sino a quando non saranno stati rimossi gli ostacoli pratici che incontra chi deve attraversare ogni mattina una frontiera per recarsi al lavoro in un altro Stato membro . 
La relazione approva le modifiche tecniche proposte dalla Commissione per l ' aggiornamento dei regolamenti che coordinano i regimi di sicurezza sociale per i lavoratori migranti ; al di là di tali adattamenti di carattere tecnico , tuttavia , la onorevole Oomen - Ruijten presenta anche emendamenti di maggiore contenuto politico , sostanzialmente quelli in cui chiede interventi concreti a rettifica delle deficienze riscontrate nell ' assistenza sanitaria transfrontaliera . 
La Commissione deve presentare una proposta seria in tale senso e recepirvi gli emendamenti che il Parlamento approverà . 
Fondamentalmente , il problema consiste nel far sì che i lavoratori frontalieri nonché i loro familiari e superstiti , possano godere di prestazioni sanitarie nello Stato di residenza come nello Stato in cui svolgono la propria attività . 
Inoltre , tale diritto deve estendersi anche ai lavoratori frontalieri in situazione di disoccupazione totale o di pensionamento , sempre in base alle attività professionali rese nel paese di occupazione , perché soltanto in questo modo sarà garantita un ' Europa varia ma unita , in cui le frontiere non penalizzeranno più i diritti dei cittadini . 
Signor Presidente , signor Commissario , ogni anno in questo Parlamento organizziamo a giusto titolo un dibattito sulle modifiche tecniche del regolamento 1408 / 71 . 
Tuttavia ritengo che questo tipo di discussioni abbiano soprattutto la funzione di chiarire alcuni punti critici più profondi , che non si possono più risolvere soltanto con modifiche e legislazioni tecniche . 
Per questo motivo ringrazio la relatrice per aver presentato alcuni emendamenti che rendono possibile la discussione sui problemi fondamentali in ordine alla sicurezza sociale transfrontaliera . 
Ciò nondimeno temo che il Consiglio respingerà nuovamente detti emendamenti ed è questo il nodo di tutto il dibattito . 
È a noi deputati del Parlamento europeo che continuamente vengono esposti i problemi , ma gli Stati membri potrebbero risolverne molti anche livello bilaterale . 
In questo contesto vorrei soffermarmi sull ' assistenza medica transfrontaliera . 
Accolgo con favore l ' emendamento n . 3 della relatrice , onorevole Oomen - Ruijten , volto a dare ai lavoratori frontalieri la possibilità di ricevere assistenza medica anche sul territorio di un altro Stato membro competente . 
Lo stesso dicasi per l ' emendamento n . 4 con il quale si garantisce ai pensionati il diritto all ' assistenza medica nello Stato membro dove hanno prestato attività lavorativa . 
Tale disposizione vale soltanto per i pensionati e non risolve il problema dei lavoratori autonomi che hanno lavorato molto in altri Stati . 
Negli Stati membri dell ' Unione europea il sistema di assistenza sanitaria è suddiviso in zone , stabilite in base a criteri nazionali . 
Con lo sviluppo del mercato interno i cambiamenti saranno inevitabili ; le zone di assistenza sanitaria non devono necessariamente interrompersi ai confini nazionali . 
Prendiamo ad esempio la regione dalla quale provengo : io abito in Zelanda , una regione attraversata da un grosso fiume ; le strutture sanitarie in Belgio sono molto più vicine di quelle situate in Olanda . 
Io ritengo che si possano trovare delle soluzioni , ad esempio nell ' ambito delle euroregioni già esistenti . 
Penso che il Commissario potrebbe inserire anche questo punto fra le priorità del Consiglio del Ministri . 
In questa epoca in cui il rinnovamento tecnologico va di pari passo con l ' aumento della mobilità e in cui le distanze perdono di importanza , dobbiamo avere il coraggio e l ' ardire politico di considerare la collaborazione transfrontaliera anche in fatto di assistenza sanitaria come una opportunità e non come una minaccia . 
L ' avvento dell ' euro accelererà questo processo poiché differenze di prezzo nei vari Stati membri saranno più evidenti ; questi ultimi dovranno lasciare più spazio all ' assistenza sanitaria transfrontaliera , che comprende anche l ' acquisto di medicinali all ' estero . 
Che non sono l ' unica a essere di questo avviso appare senza ombra di dubbio dagli interventi dei miei colleghi e anche dalle sentenze della Corte di giustizia nei processi Becker e Kohl . 
Sono assolutamente convinta che non dobbiamo sempre aspettare una sentenza della Corte di giustizia , ma che la politica debba prendere l ' iniziativa in questo settore , anche in considerazione dell ' introduzione dell ' euro . 
Signor Presidente , onorevoli colleghi , signor Commissario , mi limiterò a esprimere il mio appassionato appoggio , non privo , tuttavia , di una buona dose di rabbia . 
Il realismo in questo ambito finisce davvero con lo scadere in minimalismo . 
E ' evidente la necessità di inserire fra i beneficiari della sicurezza sociale gli studenti , i profughi , i disoccupati e i prepensionati . 
È altresì evidente la necessità di inserire anche gli impiegati statali , i cittadini di stati terzi e i lavoratori autonomi che non dispongono di grandi capitali . 
Mi domando , signor Commissario : che cosa deve accadere , ancora , affinché il Consiglio trovi una soluzione a tali problemi ? 
Non è certo la prima volta che ce ne occupiamo . 
Il mercato interno , onorevoli colleghi , appare in cattive condizioni proprio nell ' imminenza dell ' introduzione dell ' euro . 
Non so se vi è mai capitato di osservare un cucciolo che corre all ' impazzata per i prati su quattro zampe . 
Il mercato comune , invece , è un cucciolo che zoppica terribilment. e fa pen. in quanto la quarta « zampa » , ossia la libertà di circolazione dei lavoratori , è paralizzata . 
Certo , ciò non gli impedisce di camminare , perché tre zampe possono anche bastare , ma procede zoppicando ed è uno strazio . 
Dovremmo porre fine a quella che è diventata una prassi consolidata che va a scapito soprattutto del lavoro dipendente in tutte le sue forme . 
Non ci siamo ancora occupati del lavoro atipico , che pure si va diffondendo . 
Esso non potrà essere protetto adeguatamente in una situazione in cui i rapporti all ' interno del mercato interno si approfondiscono con l ' introduzione dell ' euro . 
Credo che la questione vada affrontata con estrema urgenza e che se non si prenderanno provvedimenti entro breve saremo poi costretti a far fronte a gravi conseguenze . 
Signor Presidente , la proposta di regolamento del Consiglio , su cui si basa la relazione che stiamo discutendo , è ragionevole e trova sostanzialmente d ' accordo i deputati di Alleanza Nazionale . 
Concordiamo sulla necessità di aggiornare i regolamenti comunitari in oggetto , per tener conto dei cambiamenti verificatisi nelle legislazioni nazionali nonché di taluni accordi bilaterali stipulati fra gli Stati membri nelle materie in esame . 
La libera circolazione effettiva delle persone , all ' interno dell ' Unione europea , è uno degli obiettivi principali della costruzione comunitaria ed è sancita dai trattati dell ' Unione : un obiettivo però non ancora raggiunto del tutto , in particolare per quanto riguarda la libera circolazione dei lavoratori dipendenti e autonomi . 
Appare opportuno , a tal fine , un quadro normativo di riferimento chiaro e semplice , una base sicura da cui partire per rimuovere ostacoli e difficoltà alla mobilità dei lavoratori all ' interno dell ' Unione europea . 
I deputati di Alleanza Nazionale concordano altresì con gli emendamenti inseriti nella relazione . 
È giusto che tra i beneficiari della sicurezza sociale siano considerati anche gli studenti , i pensionati e altre persone , prevedendo naturalmente adeguate risorse e assicurazioni sulla salute e la maternità . 
La condizione essenziale è che le persone siano soggette alla legislazione di uno o più Stati membri e che siano cittadini di uno degli Stati membri , estendendo questa condizione ai loro familiari . 
È altresì giusto che il lavoratore frontaliero abbia diritto a una pensione , a una rendita in base alla legislazione dello Stato membro nel quale ha prestato la sua attività lavorativa . 
Inoltre , è necessario disciplinare organicamente la trasferibilità di tutti i diritti pensionistici , sia di quelli legati all ' applicazione dei regimi obbligatori sia di quelli conseguenti all ' iscrizione nei regimi complementari . 
Lo sviluppo di questi ultimi assume infatti dimensioni sempre più ampie , specie fra i lavoratori a più elevata professionalità , che sono particolarmente interessati dai processi di mobilità . 
Ai deputati di Alleanza Nazionale preme però far notare che la mancanza di un accordo europeo per la tutela dei lavoratori spingerà le industrie a riallocarsi nelle regioni dove la forza lavoro costa di meno ed è meno protetta , con il rischio che i sistemi nazionali si armonizzino sul livello più basso di sicurezza e protezione sociale . 
Siamo preoccupati che , nella corsa al rafforzamento delle posizioni di preminenza delle industrie nazionali nel mercato , si finisca col trascurare le tematiche sociali . 
I governi nazionali , infatti , tendono a tagliare queste spese pur di essere competitivi . 
Se vogliamo evitare un tale pericoloso scenario , occorre che l ' Unione europea svolga un suo ruolo preciso nel campo della sicurezza e della protezione sociale . 
Se abbiamo costruito un ' Europa economica e monetaria , a maggior ragione dobbiamo stabilire standard sociali sostenibili a livello europeo . 
Solo così potremo veramente mantenere la coesione economica e sociale dell ' Unione europea . 
Signor Presidente , vorrei esordire ringraziando tutti coloro che sono intervenuti . 
So quanto sia frustrante dover fare continuamente riferimento alle stesse questioni per coloro che intervengono nuovamente sul tema questa sera . 
Desidero ringraziare in particolare la onorevole Oomen - Ruijten che capisco perfettamente quando ci dice che tocca con mano i problemi dei lavoratori frontalieri . 
Stiamo cercando di risolverli e questo è quanto proponiamo a tal fine . 
Per quanto riguarda la proposta siamo lieti dell ' atteggiamento positivo del Parlamento il quale condivide l ' opinione della Commissione sulla necessità di adeguare i regolamenti 1408 / 71 e 574 / 72 sul coordinamento dei regimi di sicurezza sociale alla luce dei cambiamenti apportati alla legislazione nazionale . 
Il Parlamento è d ' accordo anche sulla semplificazione del sistema di rimborso dell ' assicurazione malattia - maternità che discende dalla modifica del regolamento d ' applicazione 574 / 72 del 1995 . 
La Commissione prende anche nota dell ' esigenza da voi espressa di esplicitare a fondo le ragioni che motiveranno le future proposte , individuandone così gli obiettivi . 
La onorevole Oomen - Ruijten suggerisce anche quattro emendamenti che desidero commentare . 
Il primo e il secondo riguardano l ' estensione della portata del regolamento per poter includere altre categorie di persone non attive . 
La Commissione ha già presentato una proposta al Consiglio il 13 dicembre 1991 volta ad ampliare i regolamenti 1408 / 71 e 574 / 42 a tutte le persone assicurate . 
Poiché la proposta è in discussione in sede di Consiglio , in questa fase non sarebbe appropriato presentarne una nuova dallo stesso , identico obiettivo . 
Il terzo e quarto emendamento tentano di estendere il diritto alle cure mediche ai familiari dei lavoratori frontalieri che risiedono o soggiornano in uno Stato membro diverso da quello competente . 
La Commissione è consapevole delle preoccupazioni del Parlamento e condivide la sua opinione al riguardo . 
Nel 1995 ha presentato una proposta simile al Consiglio che è stata purtroppo respinta . 
E ' molto difficile per la Commissione includere questi emendamenti poiché contemplano aspetti che oltrepassano la sfera della proposta della Commissione , la quale naturalmente è limitata , in questo caso , soltanto all ' aggiornamento dell ' attuale testo dei suddetti regolamenti . 
Vorrei comunque sottolineare che la Commissione appoggia le opinioni espresse nella relazione del Parlamento ed è infatti sua intenzione includerle tutte in una proposta di revisione radicale dei regolamenti che presenteremo entro la fine dell ' anno . 
Occorre qui ricordare che la proposta è meramente tecnica , perché stiamo semplicemente aggiornando regolamenti già esistenti . 
I cambiamenti si sono resi necessari a seguito della giurisprudenza degli Stati membri che modifica le rispettive legislazioni . 
Non si parla di aspetti nuovi , che invece saranno contemplati in una proposta che come ho detto presenteremo alla fine dell ' anno . 
Alla onorevole Oomen - Ruijten rispondo che effettivamente ci sono dei ritardi talvolta frustranti , ma la relatrice non deve dimenticare che in sede di Consiglio su questi argomenti è necessaria l ' unanimità , peraltro molto difficile da raggiungere quando si tratta di aspetti relativi alla sicurezza sociale . 
La onorevole Oomen - Ruijten mi ha chiesto a che punto sono alcune proposte ; le posso dire che taluni Stati membri le stanno bloccando e impediscono così di conseguire l ' unanimità necessaria . 
Alla onorevole Weiler rispondo che sono perfettamente conscio dell ' importanza ai fini della libertà di circolazione delle persone . 
In risposta alla onorevole Boogerd - Quaak che chiede perché non ci decidiamo ad adire la Corte di giustizia , dico che siamo in attesa delle sentenze della Corte su due cause in corso , che dovrebbero pervenire prima dell ' estate . 
Potremo così mantenere la promessa che qui mi assumo di presentare prima della fine dell ' anno una proposta che contemplerà tutte le questioni in sospeso . 
La Corte di giustizia è importante , in quanto determina i limiti entro i quali interpretare il Trattato . 
Se presentassi una proposta al collegio dei Commissari prima di essere in possesso delle informazioni di cui disporremo fra due mesi , potrei sbagliare ed essere poi obbligato a ripetere l ' operazione da capo una volta ottenuta l ' interpretazione della Corte di giustizia . 
Pertanto direi alla relatrice e ai deputati che seguirò personalmente tali questioni e che per alcune di esse stiamo già facendo dei progressi . 
La regola dell ' unanimità ci nega la possibilità di avanzare come vorremmo , ma non appena avremo superato questo ostacolo saremo in grado di presentare una proposta esaustiva diversa dalla questione meramente tecnica che stiamo trattando oggi tramite la proposta in esame . 
Signor Presidente , sono sempre pronta a dire alla mia compatriota che la Commissione ha comprensione per i nostri problemi ma , dopo aver sentito la risposta del Commissario , credo di dovermi moderare un po ' . 
Il Commissario ha detto : " concordo con i primi due emendamenti , ma il loro contenuto è già incluso nella nostra proposta » . 
Il Parlamento però avanza questa proposta per offrirle un appiglio e aiutarla a ottenere l ' estensione del regolamento agli studenti ; una parte della vostra proposta precedente potrebbe infatti creare problemi ancora maggiori e rischierebbe di essere respinta . 
Pertanto le consiglio di ripensarci e di cercare di presentarci una risposta migliore domani prima del voto . 
In secondo luogo , l ' accessibilità dell ' assistenza sanitaria transfrontaliera . 
Penso che la onorevole Boogerd - Quaak lo sappia meglio di me che vivo nel Limburgo , visto che lei abita su un ' isola . 
È indispensabile che il Commissario mantenga le promesse fatte a tale proposito . 
Terzo , i funzionari . Lei dice che abbiamo compiuto dei progressi . 
È molto semplice : o alla Corte di giustizia è in corso una causa oppure esiste già una sentenza della Corte di giustizia . 
Non si tratta di un vero e proprio progresso . 
Ripeto il mio auspicio : ( EN ) gradirei ricevere informazioni scritte su tutti questi argomenti e per favore ci dica quale Stato membro blocca quale parte della proposta . 
Non credo che il Commissario non avesse sentito questa domanda . 
Probabilmente non ha intenzione di rispondere ! 
Vorrei un minuto di tempo per rispondere alla onorevole Oomen - Ruijten , in quanto ci tengo assolutamente a rassicurarla su due punti . 
Innanzi tutto il Commissario e la Commissione sono d ' accordo con lei ed è importante che ciò sia messo a verbale . 
Secondo , presenteremo una proposta , ma si tratta di un emendamento tecnico , ovvero di un adeguamento derivante dagli emendamenti che si rendono necessari annualmente . 
Ecco perché non è questa la sede opportuna a tal fine . 
Per quanto concerne gli Stati membri che bloccano alcune di queste proposte , sarò lieto di fornire quest ' informazione alla onorevole Oomen - Ruijten . 
La discussione è chiusa . 
La votazione si svolgerà domani , alle 12.00 
( La seduta ha termine alle 20.30 ) 
