Approvazione del processo verbale 
Il processo verbale della seduta di ieri è stato distribuito . 
Vi sono osservazioni ? 
Signora Presidente , il processo verbale odierno contiene un allegato da cui emerge che gli uffici di presidenza delle commissioni miste con gli Stati associati sono stati già costituiti . 
Se lei legge tuttavia il Regolamento , noterà che l ' articolo 170 comma 6 stabilisce che la costituzione delle commissioni miste con i Parlamenti di Stati associat. che sono qualcosa di diverso dalle delegazioni interparlamentar. deve svolgersi alle stesse condizioni vigenti per la costituzione delle commissioni . 
E ' questa la pratica che fino ad ora abbiamo seguito . 
Ciò significa che debbono svolgersi elezioni come nel caso delle commissioni . 
Il fatto che siano stati stretti accordi tra i gruppi politici , è un ' altra questione . 
Per quanto concerne le delegazioni interparlamentari spetta dunque alla Plenaria decidere , ma per le commissioni miste con gli Stati associati va applicato , a mio avviso , l ' articolo 170 comma 6 . 
La prego di prenderne atto . 
Vi è poi un secondo punto che desidero sottolineare . 
Il termine per la presentazione degli emendamenti scadeva ieri alle 10.00. Ieri , tuttavia , abbiamo ricevuto i documenti sui quali dovevamo votare appena dopo le 10.00. L ' intero processo della votazione appare ai miei occhi discutibile . 
La prego , dunque , di verificare questi due punti e di darmene riscontro durante la prossima seduta . 
Onorevole Posselt , sottoporrò la prima questione da lei sollevata all ' attenzione della Presidente che la esporrà ai presidenti di gruppo in sede di Conferenza dei presidenti . 
In merito al secondo punto , i servizi mi riferiscono che tutti i documenti sono stati distribuiti insieme al processo verbale della seduta precedente . 
Prendiamo peraltro atto delle sue osservazioni . 
Signora Presidente , vorrei chiedere che i risultati delle votazioni siano visualizzati per un minimo di dieci secondi sullo schermo in modo che si possano annotare . 
Abbiamo in dotazione un nuovo impianto per le votazioni e forse è possibile programmarlo in modo tale che i risultati siano visualizzati per almeno dieci secondi . 
Ne prendiamo atto , onorevole Rübig . 
Credo che molti condividano la sua preoccupazione . 
E ' importante che i risultati di ciascuna votazione risultino chiari . 
Signora Presidente , ho un quesito relativo al processo verbale di mercoledì , in particolare con riferimento all ' allegato 3 che è stato distribuito appena ieri pomeriggio e che riguarda le proposte per le nomine degli uffici di presidenza delle delegazioni interparlamentari . 
Vorrei sapere se si è provveduto nel frattempo ad eliminare un ' errore di contenuto , che ha carattere vincolante : nel processo verbale si afferma infatti che il collega Sumberg del gruppo PPE è stato nominato vicepresidente di due di queste delegazioni , ovvero quella con la Cina e quella con il Giappone . 
E ' giusto invece che alla vicepresidenza della delegazione con il Giappone è stato designato il collega Jarzembowski . 
Avete rettificato l ' errore ed è vincolante ? 
La rettifica è stata apportata , onorevole Langen e tutto è rientrato nell ' ordine . 
Signora Presidente , facendo riferimento al commento di ieri del Presidente Fontaine in merito al divieto di usare i cellulari nell ' Emiciclo , desidero affermare che parlare e comunicare in Aula è estremamente importante , ma ciò va fatto mediante la discussione e non con mezzi quali i cellulari , che con i loro squilli e distorsioni arrecano disturbo . 
Chiedo che vengano adottati provvedimenti veri e propri ed eventualmente sanzioni , proprio come avviene già per chi non vota . 
A chi distorce l ' uso della parola in Aula va applicata una sanzione oppure vietato l ' ingresso o tolto il cellulare . 
Chiedo che vengano adottate misure efficaci . 
Applausi 
Onorevole Valdivielso de Cué , sarà mia cura portare la questione all ' attenzione della Presidente . Mi pare tuttavia che il primo passo da compiere stia nell ' appellarsi alla cortesia e al senso civico dei colleghi parlamentari . 
Sono convinta che , col tempo , tutti si preoccuperanno di rispettare il prossimo . 
Auspico ad ogni modo che non saremo obbligati a ricorrere a sanzioni . 
Il problema verrà discusso in seno all ' Ufficio di presidenza di modo che si possa individuare una soluzione . 
Signora Presidente , innanzitutto desidero sottolineare che è stata forse la traduzione in tedesco a contenere l ' errore . 
Ho tuttavia una seconda osservazione da fare : lei si rende conto del significato della dichiarazione del collega Posselt ? 
Se ciò che lamenta l ' onorevole Posselt è vero , ci troviamo di fronte a presidenti e vicepresidenti delle delegazioni eletti irregolarmente . 
Si tratta di un evento di straordinaria gravità , che va affrontato con grande urgenza . 
La prego pertanto di far sì che l ' Ufficio di presidenza chiarisca quanto prima la questione , altrimenti inizieremo le vacanze estive trovandoci di fronte ad una situazione del tutto nebulosa circa le delegazioni e ciò non è tollerabile nel nostro Parlamento ! 
Applausi 
Onorevole Friedrich , in relazione al primo punto , mi è stato comunicato ch. per fortun. la traduzione tedesca sembra funzionare di nuovo e ne sono lieta . 
Per quanto concerne il secondo punto , credo che lei abbia ragione e riferirò alla Presidente la sua osservazione così come quelle dei colleghi . 
Poiché fa parte dell ' Ufficio di presidenza , so che anche lei si occuperà di sollevare la questione . 
Signora Presidente , è ormai una tradizione di questo Parlamento che i deputati chiedano la parola per far notare che il loro nome non compare nell ' elenco di presenza del giorno precedente . 
Il mio nome , per qualche motivo , non compare nell ' elenco di ieri . 
Forse sarebbe più conveniente se si potesse semplicemente recarsi al banco e dire ad un membro del personale che il proprio nome non figura nell ' elenco , invece di doversi alzare e informare l ' intero Parlamento . 
Onorevole Provan , la rettifica verrà apportata . 
Il suo intervento ha fornito ai nuovi colleghi l ' opportunità di sapere che possono fare ricorso alla procedura a cui ha accennato , il che alleggerisce in parte le difficoltà della sessione e non obbliga il deputato a segnalare verbalmente la dimenticanza . 
Signora Presidente , questa mattina ho seguito con grande interesse alla radio belga le principali conclusioni della seconda relazione del Comitato di esperti indipendenti . 
Mi dispiace che in questo tempio della comunicazione la relazione finisca più facilmente nelle mani dei mass - media , persino in un paese così lontano come il Belgio , piuttosto che sul tavolo degli europarlamentari . 
Ieri il collega Staes ha presentato un quesito al riguardo . 
Ho saputo che egli è riuscito a procurarsi la relazione ; mi congratulo con lui , ma mi sarei aspettato che tutti i deputati ricevessero ieri il documento . 
Onorevole Vander Taelen , a quanto mi consta , la relazione è stata distribuita a tutti i deputati . 
Forse si deve mettere in contatto con i servizi di distribuzione . 
Perlomeno questo è quanto mi riferiscono ed io , da parte mia , mi assicurerò che ciò avvenga e che tutti , di fatto , possano aver accesso a tale relazione . 
Inoltre , lei sa che , purtroppo , a volte , i mass media riescono ad ottenere informazioni prima che i circuiti ufficiali si siano potuti mettere in moto . 
Si tratta di un grosso dibattito in seno alla società . 
Signora Presidente , desidero presentare una mozione di procedura sulla presenza del Commissario che a non considerarla come un fatto personale . 
Tra poco discuteremo della concorrenza nel calcio . 
Questo è il tema che verrà discusso stamattina . 
Al dibattito deve presenziare il Commissario alla concorrenza , vale a dire il Commissario Van Miert . 
In passato abbiamo ripetutamente osservato che si sono presentati Commissari che non erano competenti per discutere l ' argomento all ' ordine del giorno . 
La esorto a che , nell ' ambito dell ' Ufficio di presidenza e assieme al Presidente della Commissione Prodi , venga deciso che , se sono iscritti all ' ordine del giorno determinate questioni , al dibattito presenzino i Commissari competenti . 
Il Commissario Kinnock non deve prenderlo come un affronto personale , perché forse ama il calcio e so che egli è un Commissario capace , ma ritengo che questo punto sia troppo importante per sollevare nuovamente il vecchio problema con il nuovo Parlamento . 
Quando viene discusso un argomento , devono essere presenti i Commissari competenti . 
Applausi 
Onorevole Maij - Weggen , come lei sa , all ' interno della nuova Commissione , il Presidente Prodi ha nominato un Commissario responsabile per le relazioni con il Parlamento . 
Ritengo che sia importante segnalare a quest ' ultima e al Presidente eletto Prodi la sua proposta di accogliere Commissari che siano in grado di rispondere in maniera circostanziata in merito ai temi che li riguardano da vicino . 
Ciò premesso , la Commissione è un organo collettivo ; sicuramente il Commissario Kinnock ha raccolto tutte le informazioni necessarie per risponderci questa mattina e lo ringrazio per la sua presenza . 
Il processo verbale è approvato 
Multa imposta alla Federazione calcio francese 
L ' ordine del giorno reca la dichiarazione della Commissione sulla multa comminata alla Federazione calcio francese a seguito di un ' infrazione della normativa comunitaria in materia di concorrenza . 
Desidero iniziare rispondendo all ' intervento della onorevole Maij - Weggen . 
Le sue argomentazioni sono valide , e ne apprezziamo l ' importanza . 
Sono consapevole che ella ha molto a cuore la questione , e non è sola . 
Ovviamente non posso impegnarmi a nome della collega Loyola de Palacio , che al momento attuale fa felicemente parte di questo Parlamento , per ciò che riguarda lo sviluppo della sua politica e l ' approccio da assumere in quest ' Aula ; molti ritengono che i tempi siano maturi per favorire ulteriori discussioni tra la Commissione e il Parlamento su alcune procedure e convenzioni di quest ' Assemblea , che ovviamente si riunisce in luoghi diversi , come pure su convenzioni e procedure del Collegio del Commissari . 
Spero che la discussione possa procedere senza forti ritardi , poiché i potenziali sviluppi avvantaggerebbero entrambi , e favorirebbero la responsabilità e la trasparenza al servizio dell ' Unione . 
Per ciò che riguarda il tema in discussione in seno al Parlamento , desidero affermare quanto segue a nome della Commissione . 
Questa settimana la Commissione ha preso finalmente una decisione contro gli organizzatori locali dei campionati mondiali di calcio svoltisi in Francia l ' anno scorso . 
Il comitato organizzatore era il CFO . 
La decisione è stata presa per colpire le procedure discriminatorie di vendita dei biglietti per le partite . 
Come i deputati di questo Parlamento ricorderanno , nel 1996 e nel 1997 il sistema usato dal CFO favoriva i consumatori che potevano fornire un indirizzo in Francia . 
Secondo la Commissione , ciò costituiva un abuso da parte dell ' organizzazione della sua posizione dominante di mercato , in violazione dell ' articolo 82 del Trattato . 
E ' stato il primo caso nella storia della Comunità in cui l ' articolo 82 del Trattato è stato usato per perseguire legalmente una prassi discriminatoria lesiva degli interessi dei consumatori ma priva di effetti significativi sul mercato . 
Al momento di decidere , quindi , la Commissione ha considerato il fatto che il CFO , nella sua politica di emissione di biglietti , non poteva far riferimento né a precedenti della Commissione , né alla giurisprudenza della Corte di giustizia . 
Inoltre era evidente che le disposizioni relative ai biglietti emanate dal CFO nel 1996 e nel 1997 erano identiche a quelle utilizzate in precedenti campionati del mondo , e in altre simili competizioni internazionali . 
Il Parlamento ricorderà che la Commissione aveva avviato un ' indagine in risposta ai reclami provenienti da cittadini non residenti in Francia che non riuscivano ad acquistare i biglietti . 
Il CFO quindi aveva tempestivamente modificato la propria politica , cercando di garantire che i biglietti venduti nel 1998 fossero disponibili senza alcuna discriminazione . 
Quindi 100.000 biglietti si resero disponibili a chiunque secondo l ' ordine di arrivo delle richieste di acquisto . 
La Commissione ha ritenuto che questi fattor. la mancanza di precedenti per l ' applicazione della legge , le convenzioni relative a precedenti vendite di biglietti per competizioni internazionali , e l ' azione costruttiva del CF. giustificassero una sanzione simbolica piuttosto che punitiva . 
Inoltre è importante aggiungere che una multa più pesante agli organizzatori dei campionati mondiali del 1998 in Francia avrebbe obbligato la Commissione a considerare la possibilità di agire contro gli organizzatori di importanti competizioni tenute in passato , che erano ricorsi a politiche simili per quanto riguarda l ' emissione dei biglietti . 
Per esempio , ne sarebbe potuta derivare un ' azione legale contro gli organizzatori dei campionati europei del 1996, perché in quell ' occasioni i tifosi hanno potuto beneficiare di un piano di vendite che favoriva i cittadini residenti rispetto ai tifosi stranieri . 
Il comitato organizzatore francese non è una normale società commerciale a fini di lucro . 
La sua ragion d ' essere sta nella tutela degli interessi del calcio , ed è importante ricordare che tutti gli utili sono stati reinvestiti nel calcio . 
Multare il comitato organizzatore francese significa sottrarre fondi alle organizzazioni calcistiche di base e alla diffusione di questo sport , per riempire le casse della Commissione europea . 
Non credo che nessun vero appassionato di calcio lo riterrebbe ragionevole o accettabile . 
So che tifosi di calcio di diverse regioni dell ' Unione hanno mosso violente critiche all ' entità della multa pari a 1.000 euro . 
I miei colleghi ed io comprendiamo certamente tali reazioni , che derivano tuttavia da scarsa informazione . 
Spero che in questo Parlamento e altrove si riconosceranno i fattori specifici direttamente pertinenti a questo caso . 
Il risultato importante , e secondo me istruttivo , di questo caso è evidente . 
Gli organizzatori delle future competizioni sportive adesso sanno che qualsiasi disposizione relativa all ' emissione dei biglietti dovrà rispettare pienamente le norme sulla concorrenza della Comunità europea , ed essere esente di qualsiasi forma di discriminazione . 
In secondo luogo , essi sono ben consapevoli che la Commissione non esiterà ad intraprendere azioni contro gli organizzatori che non rispettino tali norme . 
In terzo luogo , essi hanno capito che l ' approccio simbolico è stato possibile un ' unica volta , e in circostanze molto particolari . 
Queste realtà , secondo la Commissione , ci dicono che gli standard a garanzia di un equo trattamento per gli sportivi sono stati chiariti e rafforzati , e in futuro godranno di una vera tutela da ogni forma di discriminazione . 
Gli organizzatori dei campionati europei del 2000 che si terranno in Belgio e nei Paesi Bassi , per esempio , hanno contattato la Commissione , e di conseguenza hanno adattato il loro sistema di vendita ai requisiti del diritto comunitario . 
In passato non si era mai avuta una percentuale così alta di biglietti a disposizione di tutto il pubblico , senza alcuna discriminazione fra i cittadini dell ' Unione europea . 
Vogliamo che continui così anche in futuro . 
Questo è il lato positivo della vicenda ; purtroppo a monte ve n ' è stato uno negativo . 
Signora Presidente , desidero congratularmi con il Commissario Kinnock per il suo discorso . 
Mi chiedo come sia riuscito a trattenere il riso leggendo il suo intervento . 
La dichiarazione della Commissione era terribile . 
Non intendo biasimare il Commissario Kinnock , bensì l ' azione , o piuttosto l ' atteggiamento e l ' inazione , della Commissione uscente : una multa patetica decisa da una Commissione patetica . 
Dirò soltanto che è tipica della gestione degli ultimi cinque anni . 
Spero solo che il Presidente designato , Romano Prodi , guarderà a questo comportamento come ad un esempio da non seguire . 
Sono uno dei 32 deputati di questo Parlamento che l ' anno scorso hanno intentato un ' azione legale personale davanti ai tribunali francesi nel disperato tentativo di ottenere altri biglietti per i tifosi di tutta Europa . 
Sfortunatamente quei tribunali , pur riconoscendo che la procedura adottata aveva ignorato le norme europee , ci hanno detto che era ormai troppo tardi per poter imporre la ridistribuzione dei biglietti . 
Vorrei sottolineare che ogni deputato del Parlamento che ha intentato quell ' azione ha dovuto sostenere spese che si aggiravano , pensate un po ' , intorno alle 1000 sterline , cioè addirittura superiori alla multa imposta agli organizzatori dei campionati del mondo . 
Se avesse voluto , la Commissione avrebbe avuto il potere di comminare una multa pari a 20 milioni di euro , forse anche più , sempre che avesse preso la questione seriamente . 
Non è stato così nel 1997 quando avrebbe potuto fare qualcosa per garantire un ' equa distribuzione . 
Né ha preso la questione più seriamente nel 1998 quando il problema è emerso e i tifosi di tutta Europa si sono visti negare la possibilità di assistere ai campionati del mondo . 
E non sta affrontando il problema con maggiore serietà neppure adesso . 
Qual è il messaggio che trasmettiamo agli organizzatori sportivi ? 
Il Commissario Kinnock ha parlato di una multa simbolica . 
Essa dimostra certamente che la questione viene affrontata con leggerezza . 
Qui stiamo parlando di grossi affari , e di grandi quantità di denaro . 
Mi è stato detto che il fatturato dei campionati del mondo si aggirava sui 300 milioni di sterline ; e la multa comminata è stata pari a 1000 euro . 
Questo è inaccettabile . 
La Commissione ha dimostrato di voler ignorare il problema e di non essere veramente preoccupata . 
Praticamente ha fatto capire agli organizzatori dei grandi eventi sportivi che possono continuare a sfruttare i tifosi . 
E ha quindi incoraggiato , e continua a incoraggiare , il mercato nero dei biglietti . 
La Commissione deve fare qualcosa per mettere fine a tutto ciò . 
Lo sport è ormai un grosso affare . 
In futuro la Commissione dovrà dimostrare di fare sul serio per garantire che lo sport , come qualsiasi altra attività commerciale in Europa , rispetti le norme e i regolamenti europei . 
Signora Presidente , ringrazio la Commissione e il Commissario Kinnock che , rilasciando questa dichiarazione , hanno soddisfatto la richiesta da me presentata all ' inizio di questa settimana . 
Mi compiaccio quindi per la disponibilità dimostrata dalla Commissione che si è presentata in Parlamento a fare questa dichiarazione , ma sono deluso per il contenuto . 
Sono stato accusato di non amare il calcio : in realtà sono abbonato alla stagione del Manchester City . 
Mi è stato detto che il Commissario ha problemi simili a causa delle sue presunte simpatie per il Cardiff City , e ciò potrebbe spiegare alcune delle difficoltà che entrambi dobbiamo affrontare . 
E ' vero comunque che la Federazione calcio francese ha organizzato uno splendido spettacolo calcistico . 
La Francia , con la sua « squadra arcobaleno » ha fatto molto per confondere gli xenofobi e i razzisti che , come l ' onorevole Le Pen e il nostro non rimpianto ex collega Mégret , ritengono che la Francia debba essere bianca . 
Tuttavia c ' è stata un ' evidente violazione , su larga scala , delle norme sulla concorrenza . 
Il Commissario Kinnock ha detto che circa 180.000 biglietti sono stati messi a disposizione dei tifosi di tutta Europa . 
Questo però è successo dopo che 600.000 biglietti erano stati venduti con metodi discriminatori . 
In precedenza , il comitato organizzatore aveva ignorato , deliberatamente e in modo provocatorio , l ' obbligo di trattare nello stesso modo tutti i cittadini dell ' Unione europea , e aveva quindi violato l ' articolo 82 del Trattato . 
In tal modo gli utili sono sensibilmente aumentati , con la vendita dei biglietti in pacchetti che potevano anche comprendere un unico biglietto . 
Non era possibile acquistare un biglietto per telefono pagando 500 franchi francesi , ma per 5.000 franchi si poteva ottenere lo stesso biglietto e l ' equivalente di un pasto scolastic. ho già usufruito di questo tipo di ospitalità in passato . 
Se il Commissario Kinnock mi chiedesse chi può effettivamente aiutare le organizzazioni calcistiche di base , la Commissione europea o le multinazionali che basano la propria attività sugli utili , voterei per la Commissione europea . 
E ' possibile che questa decisione non sarebbe accolta con grande entusiasmo , ma non mi sembra che ci siano in giro molti esempi di persone che guadagnano milioni di sterline col calcio e che li reinvestono nel calcio . 
Quei soldi finiscono nel franchising e in altre cose . 
In questo modo si è messa in pericolo la sicurezza di migliaia di tifosi . 
Decine di migliaia di francesi , uomini e donne , si sono trasformati in bagarini dilettanti . 
Infatti , comprando i quattro biglietti a testa previsti per una partita importante e rivendendoli sul mercato nero , ottenevano abbastanza denaro per una vacanza di due settimane in Australia per due persone . 
Era difficile immaginare che i francesi non avrebbero acquistato quei biglietti per poi rivenderli , ed è proprio quello che è successo . 
In tali circostanze , perciò , non crede il Commissario che i tifosi troverebbero ridicola la multa di 1000 eur. corrispondente al prezzo sul mercato nero di un biglietto per Inghilterra - Argentin. e che i bagarini l ' accoglieranno come una buona notizia , mentre i veri tifosi saranno delusi ? 
Non potrebbe confermare che avremmo potuto comminare alle autorità calcistiche francesi una multa tra i 100 e i 200 milioni di franchi francesi , pari al 10 percento degli utili straordinari che hanno ottenuto ? 
Non crede forse che la scusa che la federazione organizzatrice non esiste più sia in realtà una facile scappatoia , quando sono evidenti le responsabilità della Federazione calcio francese ? 
Non concorda con me che in questo modo si è fatto capire agli organizzatori degli europei del 2000, agli organizzatori degli europei del 2004 e agli eventuali organizzatori dei mondiali del 2006, in Germania o nel Regno Unito , che potranno ignorare le norme e massimizzare gli utili rischiando solo pochi spiccioli ? 
La Commissione dovrebbe forse trattare il calcio in maniera diversa da qualsiasi altra operazione industriale di valore pari a vari miliardi di sterline ? 
A mio avviso , se questo fosse accaduto nel settore delle telecomunicazioni , o in qualsiasi altro , l ' idea di comminare un ' ammenda simbolica in circostanze in cui si sono registrati aumenti degli utili pari a 200 o 300 milioni di sterline sarebbe sembrata ridicola , come oggi questa multa simbolica appare ridicola agli appassionati di calcio . 
Signora Presidente , il nostro ex collega socialista belga De Coene e io abbiamo guidato il gruppo dei 30 deputati di questo Parlamento che lo scorso anno ha sottoposto il caso all ' Alta corte di Parigi . 
Il tribunale ci ha dato ragione ; ha riscontrato infatti che il diritto europeo era stato violato dal CFO ma , ricorrendo a un cavillo , ha respinto la nostra azione legale , dichiarando che eravamo inammissibili come parte in causa . 
Ma noi avevamo intentato un ' azione legale perché non eravamo convinti che la Commissione europea stesse garantendo i diritti dei cittadini europei . 
In seguito alla nostra azione , il Commissario Van Miert ci ha assicurato che la Commissione sarebbe andata fino in fondo . Come l ' onorevole Perry ci ha ricordato , quell ' azione legale è costata ad ognuno dei 30 deputati più di 1000 euro . 
I deputati di questo Parlamento sono delusi per la multa che è stata comminata al CFO dalla Commissione europea . 
Capisco benissimo il motivo per cui il Commissario Van Miert non è voluto venire di persona oggi a rilasciare questa dichiarazione . 
Non è la prima volta che gli organizzatori dei campionati del mondo truccano le vendite dei biglietti a danno dei comuni tifosi . 
Ma è la prima volta che sbandierano la competizione da loro organizzata come il primo campionato del mondo da un miliardo di dollari . 
Grazie a sistemi di vendita discriminatori , hanno guadagnato milioni . 
Se la Commissione avesse perseguito questa violazione dell ' articolo 82 con lo stesso rigore usato per colpire le violazioni che interessano altri settori dell ' industria , la multa non sarebbe stata di 600 sterline ma di 6 milioni di sterline o anche di più . 
Secondo il Commissario , la prassi adottata è lesiva degli interessi dei consumatori , ma priva di effetti significativi sul mercato . 
Vorrei far notare al Commissario che tale prassi ha avuto effetti molto gravi per la reputazione dell ' Unione europea . 
Egli ci ha detto inoltre che il CFO non aveva alcun punto di riferimento su cui basarsi . 
Che dire allora della multa imposta dalla Commissione agli organizzatori dei campionati del mondo del 1990 in Italia , una multa superiore a quella comminata al CFO quest ' anno ? 
E della corrispondenza intercorsa fra il CFO e la Commissione europea , a partire dal luglio scorso ? 
A differenza dell ' onorevole Ford , che pur rappresentando la regione del sudovest tifa per il Manchester City , io non sostengo alcuna squadra , ma mi batto per il diritto dei cittadini europei a essere protetti da prassi discriminatorie e dall ' abuso di una posizione dominante di mercato . 
Mi batto affinché l ' Unione europea rafforzi il proprio ruolo a tutela di questi cittadini . 
A mio avviso , con questa multa diciamo ai cittadini europei che l ' Europa si è schierata con le grandi imprese , piuttosto che con l ' uomo comune . 
Credo che sia una fine triste e meschina per una Commissione triste e meschina . 
Spero che i nostri nuovi Commissari , dopo la ratifica delle loro nomine a settembre , mostreranno più fermezza in casi di questo tipo , a nome dei cittadini europei . 
Applausi 
Signora Presidente , a differenza degli oratori precedenti , tutti , guarda caso , di nazionalità britannica , vorrei esprimere la mia protesta contro la decisione della Commission. che , a mio avviso , ha dell ' incredibil. di comminare una sanzione alla Federazione calcio francese per una presunta discriminazione nella vendita di biglietti in occasione dell ' ultima Coppa del mondo di calcio . 
Il Commissario Kinnock ha ricordato , a giusto titolo , che si trattava di una prassi comune nelle Coppe del mondo antecedenti . 
Perché è una procedura tradizionale , onorevoli colleghi ? 
Molto semplicemente perché una Coppa del mondo del genere viene organizzata da un paese e pagata dai contribuenti di tale nazione . 
In tali condizioni , si ritiene che sia un atto di cortesia , di buona prassi riservare una quota di biglietti leggermente più consistente ai cittadini di tale Stato . 
Ad esempio , quando un ' impresa procede ad un ' immissione di azioni sul mercato , ad un aumento di capitale ed alla vendita di azioni , non si giudica illegittimo il fatto che essa ne riservi una parte per i propri dipendenti , i quali partecipano in modo privilegiato alla vita di tale impresa . 
Tale quota , beninteso , costituisce una discriminazione tuttavia , nella fattispecie , ritengo che sia una discriminazione legittima . 
Credo pertanto che la Commissione abbia applicato l ' articolo 82 del Trattato in maniera erronea poiché , nel caso specifico , non si trattava di abuso di posizione dominante bensì dell ' uso perfettamente legittimo e comprensibile di una posizione molto particolare dal punto di vista fiscale . 
Vorrei tuttavia , signora Presidente , che non ci soffermassimo sulla questione in esame poiché , in definitiva , essa è di scarso rilievo e senza grandi ripercussioni sulla vita dei paesi dell ' Unione europea laddove vi sono altre questioni , ben più gravi , che la Commissione ha affrontato con la stessa impostazione estremista che può comportare serie distorsioni nell ' economia dei nostri paesi e nella situazione occupazionale . 
Mi riferisco , ad esempio , all ' ammenda che è stata comminata ancora una volta alla Francia per aver concesso una fiscalizzazione degli oneri sociali ad alcune imprese tessili che operavano assunzioni in una situazione internazionale che , come sapete , onorevoli colleghi , è molto difficile a causa , segnatamente , degli accordi internazionali negoziati proprio dalla Commissione . 
Tali imprese tessili dovranno quindi , a seguito dell ' attuazione di una visione assolutamente estremista , miope ed al limite della stupidità , rimborsare i contributi ricevuti . 
E ' veramente scandaloso . 
Ritengo che , in futuro , il Parlamento europeo dovrà assurgere a portavoce di una visione più ponderata , giusta ed equa della concorrenza . 
Applausi 
Signora Presidente , desidero innanzitutto citare un grande filosofo olandese , Michels , un noto allenatore di calcio che ha affermato che il calcio è una guerra . 
Se il calcio è un ' alternativa alla guerra , sono perfettamente d ' accordo con lui . 
Non parlerò dei mondiali di Francia ; desidero invece fare un discorso più ampio . 
Ritengo che il calcio e , in particolare , gli incontri internazionali rappresentino una valida alternativa alle guerre , per quanto strana possa sembrare questa affermazione . 
Il calcio dovrebbe essere una festa e i tornei internazionali , come un campionato del mondo o europeo , dovrebbero coinvolgere l ' intera popolazione . 
Ciò a cui ora assistiamo e quanto accaduto lo scorso anno in Francia ne è un perfetto esempio . 
Quella che dovrebbe essere una festa popolare è degenerata in una festa rovinata da un ' eccessiva commercializzazione . 
Osserviamo tale tendenza anche nei campionati nazionali di tutta Europa . 
Si nota che il calcio diventa sempre meno accessibile ai comuni cittadini e che si trasforma in senso negativo in una festa del commercio in cui ci si nasconde dietro a vetri e in eleganti business - lounge . 
Invito il Commissario a condurre un ' azione incisiva a favore di uno sport che deve rimanere accessibile anche alla gente comune , di uno sport che deve essere salvaguardato dagli interessi commerciali . 
Ciò che vale per il calcio vale anche per il ciclismo , in cui a volte gli atleti assumono gli stessi ormoni che vengono somministrati al bestiame . 
Inoltre chiedo al Commissario di elaborare una politica che non si limiti a imporre una sanzione ad un ' organizzazione che ha violato una disposizione di legge , ma di predisporre una vera politica per controllare le grandi organizzazioni e per far sì che un campionato europeo e mondiale in Europa rimanga una festa del popolo e non del commercio . 
Signora Presidente , onorevoli colleghi , non credo che il mercato possa costituire l ' unico criterio da prendere in considerazione nell ' organizzazione di manifestazioni sportive . 
In occasione della Coppa del mondo 1998, su due milioni di biglietti venduti , la parte maggiore è stata gestita direttamente dalla Federazione internazionale calcio che ha inviato contingenti alle 203 associazioni nazionali di calcio , con un ' aliquota maggiore per i 24 paesi qualificatisi , tra cui il Regno Unito . 
Un ' altra quota , pari a 600.000 biglietti , è stata gestita dal paese organizzatore , che ne ha riservato il 37 % . 
La proposta di mettere in vendita tutti i biglietti sul mercato europeo non è mai stata applicata nel caso di manifestazioni sportive di tale rilievo , come ricordato poc ' anzi dal Commissario Kinnock . 
Nel 1996, ad esempio , in occasione dei Campionati europei di calcio , organizzati nel Regno Unito , non il 37 % bensì il 42 % dei biglietti è stato riservato al paese organizzatore . 
In secondo luogo , la gestione della biglietteria corrisponde al 90 % del controllo della sicurezza . 
Se la Coppa del mondo è stata un successo anche su tale piano , se si è registrato un numero di incidenti relativamente limitato , lo si deve ad una siffatta gestione della biglietteria che ha consentito , ad esempio , alla cooperazione franco - britannica in materia di sicurezza di risultare efficace nell ' accogliere , sorvegliare e circoscrivere i gruppi di tifosi e di evitare alcuni casi di teppismo , un fenomeno che non vogliamo più rivedere nel nostro continente . 
In terzo luogo , più si aumenta la vendita individuale , più cresce il rischio che si sviluppi il mercato nero . 
E ' l ' insegnamento tratto dagli italiani in occasione dell ' organizzazione della Coppa del mondo del 1990, cosa di cui , evidentemente , il comitato organizzatore francese ha tenuto conto . 
In quarto luogo , infine , è normale , nel caso di uno sport popolare e di un paese organizzatore che ha investito nove miliardi di franchi in tale evento , fare il possibile affinché gli abitanti di tale paese aderiscano e partecipino in maniera positiva all ' event. è anche un elemento chiave del suo successo . 
Tuttavia è altrettanto normale prestare attenzione alla sicurezza degli stessi abitanti nonché a quella di tutti i gruppi che provengono da altri Stati e che in tale occasione sono accolti dal paese ospitante . 
Durante tale Coppa del mondo di calcio , onorevoli colleghi , si sono visti migliaia di piccoli Zidane , di piccoli Marcel Dessailly , venuti dai quartieri popolari di Marsiglia , Tolosa e Strasburgo per applaudire gli exploit del grande Zidane , del grande Dessailly , ma anche del grande Owen , del grande Beckam e del grande Del Piero . 
Non si può affermare che tale memorabile Coppa sia stata caratterizzata dallo stigma della discriminazione razziale o sociale . 
E ' stata una festa popolare aperta ed accogliente . 
Ha offerto una bella immagine dello sport , un ' immagine della diversità delle nostre squadre e delle nostre nazioni , un ' immagine di fraternità sul continente . 
Sapete qual è stato il gruppo di tifosi che ha avuto più successo e che è stato maggiormente apprezzato dai cittadini francesi ? 
E ' stato il gruppo proveniente dalla Scozia . Noi , cittadini francesi , non siamo andati in vacanza in Australia nel luglio del 1998, perché il mondo era venuto in Francia e noi eravamo allo Stade de France , a St - Denis , allo stadio Vélodrome , a Marsiglia , con gli abitanti dei quartieri popolari . 
Onorevoli parlamentari , credo che oggi , in materia di sport , la priorità dell ' Unione europea non sia quella di sanzionare un paese membro che è riuscito ad organizzare con successo un tale evento , ma sia piuttost. come affermato ieri da Romano Prod. quella di avviare , ad esempio , una vera e propria lotta europea al doping , vale a dire quella di impedire che la sola logica del denaro finisca per uccidere la bellezza e lo spirito stesso dello sport . 
Applausi 
Signora Presidente , sono qui per parlare a nome di milioni di donne appassionate di calcio . 
Accolgo con piacere i tentativi di rassicurarci fatti dal Commissario Kinnock . 
Giudico vergognoso il modo in cui le autorità francesi hanno gestito l ' assegnazione dei biglietti , e so che il mio senso di frustrazione è condiviso da larga parte dell ' opinione pubblica britannica . 
La messa in circolazione dei biglietti è stata effettivamente tardiva per molta gente , che non ha potuto cogliere tale opportunità a causa dei propri impegni di lavoro . 
Credo che sarebbe opportuno muoversi all ' unisono . 
Uno degli obiettivi principali delle Istituzioni dell ' Unione europea è di assicurare un trattamento uguale ed equo ai cittadini di tutti i paesi dell ' UE . 
In questa circostanza , milioni di tifosi sono stati oggetto di discriminazioni ; eppure questa violazione viene presa con leggerezza . 
Quali che siano i motivi di una multa così esigua , essa ci alienerà certo le simpatie di molti tifosi , e avremo perso un ' altra occasione per entrare in contatto col popolo europeo . 
Il calcio è una passione che unisce tutti i paesi . 
Il modo migliore per mutare la nostra immagine ed entrare in contatto col popolo europeo è quello di far capire che per noi il calcio è una cosa seria come qualsiasi altra attività commerciale . 
Vorrei cominciare il mio intervento dal punto in cui è giunta la onorevole Gill , congratulandomi innanzi tutto per il suo primo discorso in quest ' Aula . 
Non proverà mai più lo stesso timore , né la stessa soddisfazione . 
Sono certo che l ' intero Parlamento le è grato per il suo contributo . 
In effetti , ella ha dato voce ripetutamente ai sentimenti della Commissione , esprimendo il proprio rammarico per l ' esistenza di discriminazioni . 
Questo sentimento è condiviso dalla Commissione tutta ; ecco perché il mio collega Van Miert e gli altri Commissari hanno cercato di agire concretamente per evitare , in futuro e soprattutto nel 1998, il ricorso a prassi discriminatorie da parte del CFO . 
Adesso desidero riprendere l ' osservazione fatta dall ' onorevole Vander Taelen . 
Quando egli ha affermato che il calcio rappresenta una valida alternativa alla guerra , mi è venuta in mente la massima secondo la quale la prima vittima della guerra è la verità . 
Ascoltando alcuni degli interventi che si sono succeduti nel corso del dibattito , non ho potuto fare a meno di pensare che talvolta la prima vittima del calcio è la verità ; inatti , uno o due interventi erano molto appassionati , ma assolutamente avulsi dalla realtà . 
Vorrei quindi rispondere a nome della Commissione , ricordando lo svolgimento dei fatti . 
Mi scuso per le eventuali ripetizioni , ma se qualcuno non avesse capito la prima volta , forse capirà la seconda . 
Comincerò dall ' onorevole Perry . 
Ho ascoltato con piacere i suoi attacchi verbali , quando ha affermato che la Commissione è patetica , e la sua dichiarazione terribile . 
Ma cosa intende veramente quando dice che la Commissione avrebbe avuto il potere di comminare una multa di 20 milioni di euro ? 
In teoria , e dal punto di vista istituzionale , egli ha ragione . 
Ma vuole davvero suggerire alla Commissione europea di sottrarre 20 o 30 milioni di euro al calcio per riempire le casse della Commissione europea ? 
L ' onorevole Ford la pensa proprio così ; egli vorrebbe sottrarre quei soldi al CFO a favore della Commissione europea , dimostrando così di essere assai lontano dalla realtà dell ' opinione pubblica . 
Quest ' uomo è mio amico da molto tempo . 
Lo ammiro in tutto , salvo che per le sue preferenze in fatto di squadre di calcio . 
Rimane il fatto che , se le cose andassero in tal modo , egli sa benissimo che cosa direbbero i giornali . 
E lo stesso vale per l ' onorevole Watson , che si preoccupa per la reputazione dell ' Unione europea . 
Anche lui può facilmente immaginare i titoli sui giornali : « Euro sottratti al calcio » . 
Cerchiamo di essere razionali . 
E ' forse ragionevole sottrarre grandi quantità di denaro al calcio per riempire la casse della Commissione europea , o sarebbe più sensato agire in modo che in futuro non si adottino più prassi discriminatorie nella vendita dei biglietti per le partite di calcio o altre competizioni internazionali ? 
L ' onorevole Perry si dice a favore di un ' azione ferma e spietata . 
Comprendo i suoi sentimenti . 
Ma se vogliamo essere coerenti , avremmo dovuto agire allo stesso modo nei confronti degli organizzatori degli europei del 1996, svoltisi nel Regno Unito . 
Il calcio è tornato a casa , si disse allora . 
Stiamo davvero proponendo in questo Parlamento , o altrove , di riesaminare gli eventi del 1996 o simili competizioni , per imporre multe da 20 milioni di euro a coloro che le organizzarono ? 
Suvvia , cerchiamo di essere razionali . 
Vorrei tornare brevemente all ' onorevole Ford ; secondo lui chi guadagna con il calcio dovrebbe reinvestire gli utili in quello sport . 
Egli sa benissimo che sono un fervente sostenitore di tale idea . 
Ma credo che dovremmo fare assai più che occuparci della vendita dei biglietti per le partite internazionali di calcio , per poter favorire un riciclaggio di denaro così intelligente e necessario . 
Vorrei quindi tornare brevemente sull ' affermazione dell ' onorevole Ford , secondo cui la Commissione , con il suo atteggiamento , dimostra agli organizzatori degli europei del 2000, e forse dei futuri campionati del mondo che si terranno nell ' Unione europea , che essi potranno benissimo ignorare le norme in vigore . 
Direi che è vero il contrario . 
Dieci minuti prima dell ' intervento dell ' onorevole Ford , avevo già detto che gli organizzatori dei campionati europei che si terranno in Belgio e nei Paesi Bassi hanno contattato la Commissione , e nessun biglietto sarà venduto secondo prassi discriminatorie . 
Essi stanno già rispettando le norme , creando un precedente , e in tutte le occasioni future questo sarà il tipo di gestione adottato nell ' Unione europea . 
I tifosi del calcio e gli appassionati di altri sport , giustamente , sanno adesso di essere protetti dalla legge , e gli organizzatori delle varie competizioni sono consapevoli che potrebbero subire pene effettive e pesanti se violeranno le norme ormai note . 
Questo è il punto . 
Finora le norme non erano conosciute . 
La Corte di giustizia è priva di qualsiasi giurisprudenza in materia , né esistono azioni precedenti intentate dalla Commissione europea . 
Una multa più pesante avrebbe sottratto denaro al calcio , e avremmo dovuto comminare ammende agli organizzatori delle manifestazioni precedenti . 
Il fatto è che il CFO , che non è certo composto da stinchi di santo , ha interrotto le vendite discriminatorie non appena è stata avviata la nostra indagine . 
Certo , sarebbe stato meglio se fosse successo prima , ma l ' importante è che sia successo . 
Quando l ' onorevole Watson afferma che non è la prima volta che gli organizzatori truccano le vendite , forse ha ragione . 
Ma è la prima volta che l ' autorità preposta alla concorrenza sospende le vendite truccate , le vendite discriminatorie , ed è la prima volta nel mondo che l ' autorità preposta alla concorrenza riesce a impedire che in futuro si ricorra a metodi discriminatori per la vendita dei biglietti . 
L ' onorevole Watson ha concordato con me nel dire che in questo caso i consumatori sono stati danneggiati , ma senza che questo avesse alcun effetto sul mercato ; credo che lo abbia ammesso dicendo che ero io ad affermarlo , e che il problema sta nei danni inflitti alla reputazione dell ' Europa . 
Vorrei allora fargli notare una cosa , visto che lo stimo molto , come del resto stimo gli altri che sono intervenuti in questo dibattito . 
Questa reputazione viene danneggiata soltanto se si fornisce una rappresentazione distorta della realtà , e so che nessuno in questo Parlamento lo vuole ; chiedo quindi che si presti attenzione ai fatti . 
Comprendo pienamente , e in qualche misura condivido , l ' emozione suscitata dal modo in cui il mondo del calcio , divenuto ormai una grande industria , opera contro gli autentici interessi dei tifosi . 
La comprendo , e rivendico la necessità di garantire un equo trattamento , in questo caso come in molti altri . 
E ' una grave e insolita caduta di stile , per un deputato di questo Parlamento , affermare di comprendere benissimo il motivo per cui il Commissario Van Miert non sia venuto di persona , data la gravità del caso . 
Se mai c ' è stato un Commissario , nei 42 anni di storia dell ' Unione europea , che abbia dimostrato pubblicamente integrità e coraggio , è proprio il Commissario Van Miert . 
Il motivo per cui questa mattina non è presente è il lavoro che aveva da svolgere , non certo una qualche forma di codardia . 
E ' vergognoso per chiunque supporre che questo sia il motivo della sua assenza . 
La ringrazio , signor Commissario . 
Interruzione della sessione 
Dichiaro interrotta la sessione del Parlamento europeo . 
La seduta termina alle 9.55 
